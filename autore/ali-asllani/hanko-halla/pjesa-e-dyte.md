---
title: Pjesa e dytë
author: Ali Asllani
respectLineBreaks: true
parent: Hanko Halla (Poemë)
grandparent: null
order: 2
---

I
Hallës nuk i hahet, Hallës nuk i pihet,
me të renë e saj fare s’po i kihet
Nusen nuk e dashka sa në od’ s’e qaska
dhe qëkurse erdhi hal’ në sy e paska!

DHe qëkurse erdhi Halla paska thënë:
Nuk më duket nusja nuse për të qënë.
Lum shtëpi e babës diti dhe e nxorri,
mjer shtëpi e burrit ra në lak e mori!

Tani – vazhdon Halla – si do t’ja bëj hallit?
çar’ t’i bëj zemanit, pa për sy të ballit,
do t’i thoshja djalit jepi tek e hak
edhe ktheje prapa, bosh me tre tallak!
Shko andej nga erdhe, erdhe kot së koti,
se paraja kallpe vete te i zoti!

çar’ t’i zemanit, shum’ zemnan i keq,
shum i rënd për plaka, shum’ i rënd’ për pleq.
Hoxha nuk trazonet kadi nuk na mbeti
me të tilla femra hall i madh na gjeti!
Hall i madh me nuse, hall i madh me çupa,
një lëkur kunadhe hedhur përmbi supa
tunden dhe lëkunden dhe në mes këputen,
nëpër duar të shkasën po në zëmra futen!

Punë e tyre vetëm: lahen edhe lyhen
edhe nëpër valle venë e vinë e thyhen;
femra me një mashkull vallja vetë i dytë,
plasur dielli ballit më u plaçin sytë!
GJith’ me flok të prera,
jo alla grasone, jo alla bebera,
me një llër të freskët nëpër djell të thekur,
me një trup të zeshkët nëpër kum të pjekur,
gji e gusha hapur digjen ylyver
me një mes të hollë gati për t’u thyer
Me një buz’ të kuqe shumë e shum’ të nxehur
dhe me atë vetull tej për tej të prehur,
me ato vështrime mu sikur të lutet
ngjan se hallemadhes shpirti i këputet;
me ato kapela varur gjer në vesh,
zjarri i xhehnemit doli krejt në shesh!

Jo, moj xhane , kurrë s’mundem që t’a heq
që të thon’ se nusja ka një huq të keq;
na flë e na ngrihet kur asaj i teket!
dhe i bën qepallet sikur qan e meket!
Brënda s’e mban vëndi ngjan se u çkallos,
jasht’ na shkon përpara si një korcollos;
me ditë e me orë zgjatet e mbufatet
me hije të saja afër darkës matet!

II
Nuse e kësaj kohe tjetër zanat s’paska,
a do marr’ kalemin që të bëj’ laraska,
a so zër’ të shkruaj ‘ ose do dëgjojë
një kuti të vogël që na flet me gojë.
Një kuti të vogël që mos qoft’ të jet’,
ësht’ një fëng i marrë, çirret e bërtet!

Me një biz’ në dorë bën sikur punon,
këmbën përmbi këmbë nusja e dëgjon;
dhe çudi moj motër si e qysh duron!
Duket nga një herë zëri e lëndon
frëngu rri i qetë ose do bërtas’,
nusja e humbet dhe i vete pas,
fëngu e ngrë zërin edhe sokëllin
nusja e lë përin edhe vërshëllin:
ai flet me vete flet e flet përçartë
nusja s’ësht ‘ në vete bënet më e zjarrtë!

III
Halla do një nuse , nuse gojë plotë
si një zall të bardhë si një zall të fortë,
me shami në krye anë e mban’ qëndisur
dhe me flok ‘ të gjata prapa arratisur;
dhe me flok’ të gjata deri mu në mes
mu si nat’ janari sa të thell’ të zes ;
me shami të hollë ballë e faqe hedhur,
sa t’i duket syri në qepalle kredhur;
me flori në gushë hapur mu si prush,
si t’ju them moj motra. . . pjergulla me rrush!

Rrallë e tek të duket rrallë e tek të flas’,
një thëllëzë e bukur mbyllur në kafaz,
mbyllur në kafaz një thëllëzë e bukur
mu në mes të reve bëna në të dukur
mu në mes të reve si hënë e si yll
ose një xinde fshehur në një pyll!

Halla do një nuse si edhe i biri
rrënjët prej ergjëndi degat prej floriri,
me të folur Halla nusja të hapi sytë
,,Lepe” fjala e parë ,,peqe” fjala e dytë ;
edhe asgjë tjetër vetëm ,,lepe”, ,,peqe”,
pasi zemra e Hallës qënka si një qelqe:
po u thy vajti e s’ka më: ngjite, qepe,
zogu i plagosur di të kap’ me sqepe!

IV
çupa - tregon Hallës – nuk stoliset fare
që ta njohën bota zogëën beqare;
po kur bënet nuse nusja do të niset
me fletë me lule pema do stoliset!
Dora me kënah koka me mazi,
dhe në cep të syrit gjëkafsh të zi
,,sevap” e ,,xhaiz” është ca pika erë
sa t’i njom cu;;ufet freskë e bukur prrë!

Hajde dhe shaminë sado është gjynah,
lere që ta lidhi shtrëmbër në një krah!
Po të sillet bukur si dhe gratë e para,
sidomos – thot Halla - dua temenara!

Temena e shkretë humbi si një ëndër,
vjen ta merr nga sheshi dhe të vë në zemës,
pasandaj në buzë mbasandaj në kokë
aty ku ësht’ vëndi për miqë e për shoqe,
kurse nashti femra kokërr në karroqe,
vjen a bën me kokë, pasi tash po thuaj
na e bën frëngesha brënda disa muaj!

,,Me një herë u bëmë
Zoti ja bëft frëngut shapkën sa një lëmë”
thanë edhe u derdhën rafsha mos u vrafsha,
merr e bjer për dita rroba të mëndafhsa,
rroba të mëndafsha rroba kashtë e bar,
nusja për një manto jep dy grushte ar!

Gjith’ pazarin nusja mu në odë e futi
na u bë shtëpia magazi çifuti;
rroba për pasdreke, rroba për mëngjes,
rroba për në mjegulla rroba për në ves,
disa për në banjo disa për në kum,
disa për në çajra, disa për në valle,
ruana zot dhe rroba për në karnavale!
Disa për në dmër, disa për në verë,
tamam sa për vjehrën që të fryhet vrerë!
V
Mir’se mëndjeshkurtër fëmra u harbua,
burri që është burrë ç’ka që bënet grua?
çdo gjë ka të ngjarë por kurrë edhe kurrë
dorën e një fëmre nuk e puth një burrë!

Pa më thoni zonja , si ka sy e faqe
si mundet e bënet mashkulll pa mustaqe.
Kurse be e burrit beja më me hije
dora në mustaqe edhe mos u tund
pasi fjalë e burrit aty merret fund!

çdo gjë u ndryshua, çdo gjë u shkallmua,
koka u zbulua , këmba u mbulua,
kur në kohrat tona më të hyr’ që hyje,
kundra mbetetj jashtë festja përmbi krye;
nashti futet brënda çdo këpucë e lyer
dhe kapelë e pastër varet përmbi derë!
---
title: Pjesa 1
author: Faik Konica
respectLineBreaks: false
parent: Doktor Gjilpëra
grandparent: null
order: 1
---


Jashtë Tiranës, mbi një kodër pranë Shkallës së Tujanit,
një shtëpi e lyer me gëlqere shkëlqen në diell dhe
bardhësia e saj duket për së largu posi një njollë
prej dëbore në mes të maleve. Kur afrohet njeriu,
vë re menjëherë se kjo shtëpi, ndonëse e ulur dhe
disi e vogël - ndoshta me tri oda vetëm ose të shumtën
me katër - ndryshon nga gjithë shtëpitë e tjera të
vendit nga bukuria e vijave, nga gjerësia elegante
e derës, nga forma dhe shkaqet e penxhereve - secila
nga të cilat ka njëzet xhama të vegjël, të lidhur
me metal dhe veçan nga çatia e mbuluar me qeramidhe
të bardha të rregulluara me dhe me kujdes, kuptohet
se është një shtëpi e mejtuar prej një arkitekti - artist
për një myshteri - poet. Kjo ndjenjë, e një gjëje
të ndryshme nga të tjerat, rritet dhe më tepër
kur shikon njeriu kopshtin, ku një shumicë lulesh,
barërash, pemësh dhe shelgjesh edhe të vogla martojnë
ngjyrat e tyre me një harmoni të rrallë dhe bëjnë
rreth e rrotull shtëpisë së bardhë si një kurorë
në ballë të një vajze. Tiranasit e quanin shtëpinë
më parë "Qoshku i Bardhë", po i zoti vetë pëlqen
emrin Kasollja e Bardhë, dhe më në fund ky emër i mbeti.

"I zoti i shtëpisë", thamë.

Cili është i zoti i shtëpisë? Një fytyrë
origjinale, një tip i rrallë në Shqipëri. Është një mjek
i quajtur dr. Gjëlpëra. I ati ka qenë tregtar në
Petersburg, qytet që sot quhet Leningrad, kish fituar
një pasuri të bukur, dhe birit të tij të vetëm i kishte
dhënë një stërvitje të mbaruar. Djali kish një mendje
të hapur dhe të gjerë, interesohej në letrat e vjetra
dhe në të sotmet, në historinë e mendimeve dhe në
historinë e ngjarjeve, po tërhiqej në një mënyrë të
veçantë nga mësimi i shkencave. Kur mbaroi
gjimnazin, qëndroi dhe u mejtua. Tregtia e mërziste.
Letrat i donte me gjithë shpirt; po sado i ri, kuptohet
se letrat, si karrierë, janë të mbjella me gjemba, duan
nge, duan rreth të bukur, dhe instinktet bakalle të
babait të tij do t'i venin pengime në zhvillimin e
individualitetit. Kanunin nuk e pëlqente, politikën
e urrente. Mbetej mjekësia. Gjëlpëra u dalldis në
mejtime. Mjekësia? do të thotë kokë, plagë, qelb,
mëlçi të prishura, zorrë të vulosura, gjak, bacile,
erëra të liga; nga ana tjetër, mjekësia është një
dituri fisnike: meqë qëllimi i saj është pakësimi i
dhimbjes. Pastaj mjekësia nuk është si tregtia, në
kundërshtim me letrat. Ca shkrimtarë të mirë kanë
qenë mjekë; dhe shumë mjekë kanë shijen e artit, të
muzikës, të librave të bukur. Gjëlpëra e hodhi zarin
për mjekësinë, dhe i ati si shqiptar kish një nderim
të trashëguar, në mos për diturinë, për shkallën
sociale të mjekut.

Ashtu Gjëlpëra junior u shkrua nxënës në
Universitetet e Petersburgut. Tre vjet i vazhdoi
mësimet me vullnet dhe me sukses. Profesorët e tij
e quanin një nxënës të shkëlqyer. Që nga të parët
në fiziologji, në anatomi, në kimi; biologjia e
tërhiqte shumë, biologjia, dituri e çuditshme, që hap
udhë të errëta dhe misterioze ku s'kish shkelur
këmbë njeriu gjer dje. Në kohët e para Gjëlpëra u
turbullua, i vinte të vjellë, kur nisi praktikën e
anatomisë, - të çarët e njerëzve të vdekur për të
nxënë kleçkat dhe vidhat e fshehta të trupit. Kur i
jepnin një vesh, një dorë, t'i marrë në shtëpi që t'i
presë e t'i studiojë, qëndronte shumë herë, plot me
mejtime si të Hamletit. Thosh me veten e tij: "Kjo
dorë ka qenë e gjallë një herë, ka shtrënguar duar të
tjera, ka lidhur zemër me zemër; ky vesh ka dëgjuar
zëra të dashura, muzika të ëmbla; dhe tani dora, tani
veshi, qelbet, dhe do të copëtohen nga thika ime."
Po pak nga pak këtë ndjenjë ia mundën ndjenja të
tjera, vazhdoi punën me zell, dhe u bë i mbaruar në
anatominë. Në mes të mësimit të diturive të
mërzitura, gjente kohë dhe për zbukurimin ose
zbavitjen e mendjes. Këndonte me të mirat libra të
ditës. Njomte kujtimin e klasikëve duke kënduar
kryeveprat e vjetra. Qëllonte pak pianon: një sonatë
e Bethovenit, një 'nocturne' e Shopenit, dhe të
interpretuara ligsht, kënaqin shpirtin si një mundim
i ëmbël për të hyrë në bashkim ndjenje dhe kuptim
me të mëdhenjtë.

Shkonte dendur në koncertet simfonike, më
rrallë në Opera, dhe këtu atëherë vetëm kur ish natë
baleti: Fokini, Pavlova, dhe veçan e perëndishmja
Karsavina, i jepnin një shfaqje bukurie ritmike të
paharruar.

Në moshën e Gjelpërës zemra ose një nga
më të thellat instinkte të njeriut, kanë nevojë të
kënaqen. Studenti ynë kish një mikeshe të quajtur
Vera, i ati i së cilës, një çinovnik (nëpunës i vogël i
shtetit) zemërbardhë dhe i dhënë pas vodkës (vodka
është rakia popullore e Rusisë) e kish lënë jetime
pak vjet më parë. Vera punonte si koriste në një nga
teatrot e mëdha të Petersburgut. Që një çupë e
gjatë dhe e shkathët, me sy ngjyrë manushaqeje, flokë
gështenjë, hundën të drejtë, duart dhe këmbët të
vogla, gjirin dhe këlqet jo të hedhura shumë; cipën
e kish të bardhë; mollëzat e faqeve të kuqe nuk i
kish të ngritura sa të viheshin re, shënonin vetëm
pakëz sojin sllav dhe i jepnin fytyrës së saj një shije
tërheqëse të veçantë. Gjëlpëra kur lulëzonte natyra,
dilte nganjëherë me Verën anës lumit Nevka e
Madhe (një degë e Nevës), e shtrirë në mes
kopshtesh pa fund; ose kur mbarohej koha e akullit
dhe Neva e shkrirë lente avulloret të punojnë, të dy
miqtë venin të shkonin ndonjë pasdite në ndonjë ishull
të afërm: herë në Krestovskij, herë në Kamennji
ose në Elagin. Po këto dëfrime jashtë, nëpër pyjet,
nëpër lëndina, anës lumenjve ishin të rralla; punët
dhe akulli, i mbanin më shpesh brenda. Sa orë të
paharruara studenti ynë kish shkuar në odën e Verës,
rreth e rrotull samovarit, duke biseduar ndonjë pikë
arti a literature - se Vera interesohej në gjërat e
mendjes. Bisedimi binte nganjëherë mbi temën më
të madhe të psikologjisë së njeriut: tema e dashurisë.
Vera me thellësinë mistike të shpirtit sllav të saj,
besonte te dashuria si te një forcë e gjallë, fatale, e
domosdoshme. Gjëlpëra qeshte:

"Vera, - i thosh, - jemi të gjithë viktima të një
ëndrre. Ajo qe e quajmë dashuri, nuk është veçse
një emër tjetër për dëshirën. Është një shtytje e
fuqishme e natyrës, jo një zë i perëndishëm i shpirtit.
Bah! Sot, çupa ime, pimë çaj në këtë odë dhe
duhemi; nesër? nesër kushedi ku dhe me kë do të
jemi?"

Vera qeshte me një qeshje të sforcuar.

"Je cinik, - i thosh, - duhet të kisha rënë në
dashuri me një poet, jo me një student mjekësie. Po
nuk e kisha në dorë. Dashuria nuk zgjidhet: del
përpara dhe urdhëron."

Po Gjëlpëra e hiqte pranë dhe me fjalë të
bukura, e përkëdhelte dhe e kënaqte.

Kështu shkoi moti i tretë dhe hyri i katërti.
Gjëlpëra ndjente përditë se irritej kuptimi, dhe truri
i tij merrte një fuqi mëndonjëse të tijën, jo të
përsëritur nga të tjerët. Nuk harronte dhe kujdesin
e trupit. Thosh me vete:

"Një mjek duhet të jetë i shëndoshë dhe i
shëndetshëm. Si i ditur, mundet, edhe në qoftë i
sëmurë, të jetë i zoti të bëjë punë kërkimesh në
laboratorët, po si mjek vepronjës, në marrëdhënie
me popullin, dukja e tij duhet të jetë pasqyra e forcës
dhe e shëndetit. Kush e mban dot të qeshurit sikur
një ulok të dalë si mësonjës i vallës dhe të kërkojë
nxënës? Një mjek i sëmurë sjell menjëherë në buzët
e popullit të thënën e vjetër: "Mjek, shëro vetveten!"
I jepte pra trupit të tij ushtrime sistematike, hante dhe
pinte mirë, po jo shumë; bënte gjumë të plotë. Fjala
e vjetërsisë klasike "Çdo gjë me masë" qe fjala
udhëheqëse e sjelljes së tij. Moti i katërt i mësimeve
mjekësore mori fund me shkëlqim në qershor 1914,
dhe Gjëlpëra shkoi për një vakancë në Suedi sipas
një dëshire të vjetër. Verës i kish lënë me shëndet
një ditë më parë, me puthje, qarje, zotime - dhe i ati
e përcolli gjer te vapori që do ta shpinte në zallet e
Suedisë.

Gjëlpëra hyri tani në një botë të re. Suedia,
ndonëse aq afër Rusise, ndryshon nga shumë
pikepamje. Hiq mezet që hahen përpara drekës dhe
darkës dhe që janë si zakuska e Rusisë, pothuajse
çdo gjë tjetër - binatë, rrojtja, sjelljet, dukja e
qyteteve dhe e njerëzve është tjetërsoj. Dhe për
Gjelperen, për mendjen e tij vëzhguese dhe të
dhënë pas gjërave të fshehta, të gjitha rreth e rrotull tij
kishin një interes të madh. Defronte me bukurinë e
Stokholmit, qytet i shtrirë në një shumicë ishujsh,
posi një Venedik i dytë, po me bukuri veneciane
më të ftohtë, dhe më të matur. Kur u
dëgjuan topat e parë të Luftës së Madhe, që do t'i
vinte zjarrin gjysmës së botës, sytë e njerëzisë së
tërë u kthyen mbi sheshet e gjakut dhe të vdekjes,
mendjet peshonin dhe prisnin fjalën e fundit të fatit,
fjala që vonoi aq shumë sa në krye, asnjeri nuk do
të kish besuar në një vonim aq të zgjatur. Çdo njeri
ish ngrysur dhe për fatin e veçantë të tij zemra e
Gjelperës ish plot me kujdes e me frikë. Ç'ndryshim
do të sillte lufta në jetën e tij? Petersburgu, a qe
tani një qendër mjaft të qetë për të vazhduar
mësimet? Valle, nuk do ta shtrëngonin të vente në
shesh të vdekjes për të marrë pjesë në veprimet e
Kryqit të Kuq? Si do të vinte tregtia e t'et? Disa
ditë, këto pyetje vinin e venin në mendje të tij, i
godisnin trurin posi valët e detit që përpiqen kundër
një shkëmbi. Më në fund bëri një vendim. I rritur
në Rusi, nuk ish rus. Ç'gjë e ndalonte t'i vazhdojë
mësimet në Suedi. Gjuha? Po në gjimnaz kish
mësuar gjermanishten, dhe kjo gjuhë është aq afër
suedishtes, sa me tre muaj punë të rëndë, do të ish i
zoti të vazhdonte mësimet në një universitet të
Suedisë. Mbetej vetëm leja e t'et. I shkruajti plakut
duke i shpjeguar me sa ishte e mundur në një kohë
kur postat s'kishin më të fshehta për syrin e hapur
të censurës. Plaku e kishte djalë të vetëm. E donte.
Kuptoi. Dha lejen, dhe provën praktike të lejes: një
çek për të mbuluar harxhet e motit të parë.

Gjëlpëra kish dëgjuar që prej vitesh për
Upsalanë, si një qendër kulturore me famë, dhe
emrin e Universitetit të Upsalasë të zihej në gojë
me nderim. Nga të katër Universitetet e Suedisë -
Upsala, Lund, Stokholm dhe Gothenborg - zgjodhi
Upsalanë: dhe që të mësonte sa më shpejt me rrethin
e ri, shkoi që në nisje të vjeshtës te qyteti universitar.
Erdhi më në fund koha akademike: dhe Gjëlpëra
tani vuri në kokë kesulën prej kadifeje të bardhë
me një shirit të zi, që është shenja e nxënësve të
Upsalasë.


Në krye gjuha e pengonte që të zhvillojë mirë
mendimet e tija. Po sa vente dhe stërvitej: edhe me
atë gjallësi që e karakterizonte, arriti shpejt të bëhej
plotësisht i zoti i gjuhës së re. Atëherë profesorët nisën
të kuptojnë e të çmojnë fuqinë mendore të tija: dhe
bashkënxënësit gjetën tek ai një shok vërtetë të
matur në të gjitha, po jo kundërshtar të gazit e të
qeshjes. Kur kish ngë, vente dhe ai në kabaretet e në
birraritë, merrte pjesë në këngët e në vallet, si dhe
lleshakate të padëmshme. Njohu nja dy çupave. Motin
e dytë të tij në Upsala gjeti një mikeshe. Ta
thoshin emrin Ingrid. Që një leshverdhe e gjatë,
nga pikëpamja e shtatit më e bukur se Vera, po me
fytyrën më të ftohtë, pa fuqinë misterioze të Verës.
Vera? Ç'bënte valle Vera? Në ç'hall ndodhej.
Gjëlpëra shumë herë dalldisej në mejtime. I kish
shkruar dy herë, po përgjigje s'kish marrë. Harrim,
ndoshta? S'kish të ngjarë. Mundet ndërrim shtëpie:
- ose dyshim i censurës ushtarake, kurdohere
kundërshtonjëse e shkëmbimit të letrash të një gruaje
me një mik të jashtëm. Po Ingrida që një çupë e
dashur, me një shpirt të mbyllur dhe pak si të largme,
mikeshe ideale për një nxënës serioz të kujdesur
me kërkime diturie, i cili s'ka ngë për zhvillime
romantike. Ingrida që e sjellë, e urtë, e qetë, e rritur
mirë. S'kërkonte një Romeo: desh një shok të
pëlqyer. Dhe nxënësi ynë s'kish dëshirë të jetë më
tepër.

Lufta shfrynte me të katër anët me një tërbim
përditë me të shtuar. Po Suedia, e urtë, rrinte
mënjanë duke bërë sehir e duke tregtuar me të
gjithë luftonjësit. Jeta në Upsalë vazhdonte me
qetësinë melankolike të një shtëpie të fortë që
qëndronte e patundur kur jashtë furtuna përmbys
shelgjet dhe tund shkëmbinj. Po dhe këtu
nganjëherë - xhamat e penxhereve dhe çatia
tundeshe aq shumë, sa dukej, që edhe këtë shtëpi
do ta shkatërronte furtuna e përgjithshme. Nga
Petersburgu lajmet qenë të rralla dhe të shkurtra. I
ati i bënte të njohur vetëm për shëndetin dhe i thosh
se tregëtia vinte mbarë. Përparimi i ushtrive të
Nikolajevicit në Austri, zaptimi i Lembergut, të
rënët e fortëses Przemislit, dhe të arrirët e fuqisë
ruse përtej Karpateve gjer në prag të Budapestit, e
zbuti censurën dhe hapi përgjysmë dyert e Rusisë.
Plaku Gjëlpëra bëri një udhëtim në Upsalë. Pas afro
dy vjet largimi, të bashkuarit e atit me djalin që plot
me gaz të mallëngjyer. Qanë hallet, kujtuan të
vjetrat. Plaku prurë lajme të mira. E kish rritur dy
herë pasurinë. Lufta dukej se do të vazhdonte shumë
kohë. Në qoftë se marketa financiare e Rusisë nuk
dobëtohej në fund të luftës dhe karta ruse qëndronte
mirë, atëherë do të ishin të zotët e disa milionave. Po
fati i luftës s'dihej. Një herë Rusët e përfshinë
Kalicinë dhe me një sulm të egër hynë thellë në
udhën e Vjenës. Dolli Mackensen-i, i mblodhi
përpara, dhe duke thyer fortëse për fortëse "posi
poçe" (fjalët janë të një gjenerali gjerman), i hodhi
Rusët të përgjakur përtej Polonjës. Për së dyti Rusët
mbuluan Bukovinën dhe arritën në Karpatet.
Kushedi ç'do të ngjiste nesër? Pasuritë fitohen me
guxim, dhe amerikani me të drejtë i quan kapedanë
të industrisë ata njerëz të punës që guxojnë dhe
hidhen përpara. Por guximi s'ndalon të lënët
mënjanë të një thelë të vogël për rastin e papritur të
një këmbimi ters të fatit. Plaku kish prurë treqind
mijë kurorë të Suedisë, të cilat i vuri në Stokholm
në emër të djalit.

"Tani, - tha, - çfarëdo që na ngjafte, kemi një
ngushëllim mënjanë."

Pas një jave u ndanë me zemër mallëngjyer
por plot shpresë për të pritmen. Plaku u kthye te
sheshi i luftës tregtare, dhe djali te kërkimet e
diturisë.

Mësimet e mjekësisë në Universitetin e
Upsalasë janë më të gjatat në botë, marrin nëntë
vjetë, - tre vjet më tepër se kudo gjetkë, Gjëlpëra që
i kënaqur. Desh dituri, jo diplomë vetëm dhe ish
mjaft i zhvilluar sa të kuptonte që dituria e vërtetë
do kohë.

Edhe për një dituri të koklavitur si mjekësia,
me njëzet rrënjë në dituritë e të tjerë, katër a pesë
vjet janë mjaft sa të mbajë mend njeriu parimet dhe
formulat edhe të marrë një diplomë: po që të hyjë
në thellësitë e mjekësisë, që të bëhej jo një mjek po
një i ditur, i zoti të mendojë nga vetia e tij të gjejë
udhë të errëta në rrënjët e sëmundjes ene burimet e
shëndetit, duhet një zhvillim i ngadalshëm dhe i
gjatë. Sistemi i Upsalasë, mendonte Gjëlpëra, është
i drejtë. Gjëlpëra gëzohej që fati i jepte rastin t'i
zgjatë mësimet në një qendër kulturore të vërtetë,
Pa fjalë, formohen edhe gjetkë mjekë të mirë, po në
fitofshin dituri ç'fitojnë pasi dalin nga shkolla, në
kurriz të njerëzve të sëmurë. Upsala, qytet i qetë
dhe i paqme, i rrethuar prej një brezi kopshtesh të
bukura, i dukej Gjelpërës posi një vend i shënuar
nga perënditë për zhvillimin e diturisë pa pengime
e pa zhurmë. Dhe Ingrida fisnike dhe e heshtur i
dukej si simboli i gjallë i Upsalasë.

Shkoi dhe viti i tretë në Upsalë. Të katërtin
bota u zgjua një ditë me lajmin e papritur se Rusia
u proklamua republikë dhe Cari është burgosur në
pallat të tij në Carskoje-Selo. Ngjarjet tani po
nxitojnë mbi tjetrën. Ca më vonë u përmbys
dhe Karenski me republikën e tij, dhe një botë e
vjetër mori fund përgjithnjë. Në mes të këtyre
zhvillimeve historike, plasi edhe një sëmundje
epidermike anë e mbanë të Evropës, "Duke korrur
përditë mijëra njerëz, një sëmundje misterioze e cila,
në mungesë të një emri më të kuptuar, u quajt
"Espanjollë". Suedia e lumtur mbeti jashtë edhe
kësaj furtune. Po Gjëlpëra ishte i kujdesur e i trembur
për tanë, dy herë i kujdesur e i trembur: vallë në
ç'hall ndodhej plaku nga puna" e do të që ishte i zoti të
ruante veten nga epidemia? Që kur kish plasur
revolucioni në Rusi, studenti i Upsalasë s'kish marrë
as ndonjë letër as ndonjë lajm tërthorazi, dhe me tërë
filozofinë e tij, zemra e tij ish e ngrysur me
dëshpërim dhe qellonte me një ritëm të ndryshëm
nga ditët e bardha. Të vente në Rusi? Po, ish gati.
Po a mund të vente, me rrezik për veten e tij dhe me
fitim për asnjeri? Priti dhe ca javë, të cilat iu dukën
si muaj të gjata. Dhe një ditë, erdhi një letër nga
Rusia prej një të njohuri. Plaku i kish vdekur - e
kish gjetur në mëngjes të shtrirë pa jetë: nga
sëmundja espanjollë ose nga pika, dhe prej pasurisë
së tij s'kish mbetur asnjë gjurmë.

Gjëlpëra ndjeu një shtrëngim në zemër. U
largua një javë nga mesimet, se shpirti i munduar
ka nevojë të përmblidhet dhe të vuajë, në vetmi.


Mëjtonte për plakun, për trimërinë e tij në punë,
për dashurinë që kish për të birin, dhe për bashkimin
e atyre në jetë, si dy shokë të dashur më tepër sesa si
një atë i ngrysur me një djalë të bindur. Sa keq i
vinte që nuk u ndodh në Petersburg në orët e fundit
të plakut, që t'i lehtësonte ato çaste të rënda për
çdo njeri dhe më të rënda për të paditurit. I vijnë
ndërmend një nga ngjarjet të shkuara, i kujtoheshin
kuvëndimet që kishin pasur bashkë, fjalët dhe
qeshjet e t'et. Një plak me ca nga virtytet antike të
shqiptarëve, dhe plot me një dashuri të panjohur
për vendin, - një soj atdhesie instruktive që Frënjtë
e quajnë 'amour du sol natal", po jo "patriotisme
conscient". Pas mendjes së plakut, çdo gjë në
Shqipëri ish më e mirë se kudo gjetkë: çupat më të
hijshme, gratë më të ndershme, ujërat më të paqme,
pemët më të hijshme, klima më e shëndetshme, dhe,
gjë e papritur, gjellët më të mbaruara. Studenti ynë
nuk e kundërshtonte. Një herë vetëm s'kish mbajtur
dot të qeshurit, kur plaku i theu të verërat e
Shqipërisë, si më të mirat në botë.

"Ah baba, këtu e prishe, - tha: - mirë që s'na
degjon njeri. Vera e vërtetë del vetëm në Francë,
dhe në ca vende të Gjermanisë, anës lumit Ren. Në
mes të asaj verë edhe të lëngut-rrushit të thartuar të
Shqipërisë ka aq ndryshim, sa në mes të havjarit të
Astrahanit dhe të jahnizë sonë."

Qeshte dhe i ati, po me ironi.

"Im bir kuptoka dhe nga verërat! - thosh. -
Po pse, djali im, verërat e Shqipërisë s'qenkan të
mira? Nuk më jep dhe mua të kuptoj?"

"Ja sepse, im atë, se vera duhet të ketë një
aromë natyrale, që quhet lule e verës, ose bouquet.
Kur pi një kupë verë të vërtetë, të mbetet në gojë
një shije lulesh të panjohura, me një erë fare të
largët dhe të dobët, të ngjitet në tru si një tip i hollë
i ndonjë bari të perëndishme. Nuk përshkruhet dot,
po vetëm ndihet. Të vetë thënë, verërat e Ballkanit
dhe të çdo vendi tjetër jashtë Francës dhe Renit, s'kanë
bouquet, prandaj s'mund të quhen verëra: janë lëng
rrushi i thartuar. Në dëshiron që të na heqësh një
darkë në një restorant që ka qilar me verëra të
çmuara - kam dëgjuar se është një me famë afër
Prospekt Nevskijt - mund të gjykosh vetë."

"Hajde të vemi që sonte, se s' dua të ta prish
qejfin."

Dhe atë mbrëmë, si u veshën dhe u ndreqën,
thirrën një droshkë, e cila i shpuri te restoranti me
afër Prospekt Nevskijt. Porositë i dha studenti ynë.
Me havjarin dhe mezet e tjera, porositi një botile
Johannisberger të vjetër, verë e lehtë e bardhë e
Rhein-it që bëhet vetëm nga vreshtat e Princ
Metternichut, të dhuruara diplomatit austriak prej
fuqive aleate mirënjohëse pas rënies së Napoleonit.
Plaku e piu kupën e parë me një gllënjkë. Jo, ashtu
babai. Këto verëra nuk pihen, po shijohën, - posi
kafeja dhe çaji. Pas supës, Gjëlpëra i ri porositi një
shishe Romance-Conti, verë e Bourgogne-s, një verë
e kuqe me një lule aq të perëndishme, sa Princi de
Conti, vëllai i vogël i Conde-it nga dera mbretërore
e Francës, në çiflig të të cilit ndodheshin vreshtat, ku
lind ajo verë, e pinte të tërë vetë me miqtë e tij, pa
dërguar asnjë shishe në markete.

Kohërat tona më vulgare, po më praktike,
s'kanë si në shekujt e shkuar princër egoistë, që i
mbajnë gjërat më të mira për veten e tyre dhe e pakta
Romance-Conti që bëhet, shpërndahet anëmbane të
botës për ata fatbardhët që janë të zotët ta paguajnë.
Plaku Johannisberg-un nuk e kish përfillur, e kish
quajtur njëfarë limonade të trazuar me vodkë. Ro-
mance-Conti-n e pëlqeu më tepër,

"Kjo, - tha, - më kujton verërat e Negzodit."

Gjëlpëra i ri nënqeshi. Gjëllët e zgjedhura
kryevepra të një chef-i vazhduan njëra pas tjetrës.

Një nga gjëllët që kish porositur Gjëlpëra i
ri, quhej truffes la Cussy, njëfarë kërpudhe e zier në
champagne dhe e servirur e ngrohtë e përshtjellë në
një servietë. Që një nga gjëllët e shpikura prej
gurmetit freng me famë Marquis de Cussy. Me
gjëllët e fundit, prunë verën e tretë të porositur nga
Gjëlpëra i ri, një shishe Château-Latour, verë e kuqe
të hollë e Jugës së Francës, e cila e shijuar pas
Bourgogne-s sjell një shplodhje, - një zgjim, një
ringjallje të mendjes dhe të vullnetit. Gjysmë filxhan
kafeje të zezë i vuri kurorën kësaj darke elegante,
luksi i së cilës e çuditi plakun, një çudi që u shtua
më tepër kur shërbenjësi i pruri notën: 165 rubla -
në një kohë kur rubla ish rubël. Kur droshka i lanë
shtëpi, "E, si t'u dukën verërat?" - pyeti studenti
ynë.

"Ato të Shqipërisë janë më të mira, - tha
plaku. - Verërat që pimë sonte janë të ujdisura, as
që bien erë verë. Verërat e Shqipërisë bien erë verë
për së largu."

"Po vera e mirë s'duhet të bjerë erë, im atë:
vera e mirë është si një vajzë e stërvitur që flet me
zë të matur e të butë: vera që bie erë për së largu
është si një njeri që bërtet duke folur dhe që e
dëgjojnë tërë mëhalla."

"Përveç kësaj, djalë i im, verërat që të pëlqejnë
ty s'janë as për njerëz të pasur si unë, qenkan për
njerëz milionerë."

"Ka verëra në Francë të lira, im atë, desha
vetëm të shijojmë - një herë ca nga ato më të
famshmet, që të zgjidhim një pikë bisedimi.

Këto kujtime, dhe shumë të tjera i ktheheshin
Gjelpërës, dhe zemra mallëngjehej për plakun e
dashur plot me mungesa barbare, po plot me virtyte
barbare, i cili vdiq në mërgim kushedi se si, ndoshta
me dëshpërimin në shpirt.


Ingrida, porsa mësoi ngjarjen, i bën vizitë dhe
me takt pa dhënë ngushëllime të kota që
s'ngushëllojnë po veten lëndojnë, foli mbi çështje
të tjera, dhe i propozoi një shëtitje anës lumit Fyris.
Shoqëria e kësaj vajzë të qetë, sjellja e së cilës, atë
ditë që, jo si e një të dashure, por si e një motre, që
i prehte shpirtin dhe i vinte gjumë dhëmbjet. Sa
ndryshe do të kishte qenë Vera në një rast të tillë.
Gjëlpëra pikturonte ceremoninë në kishë, temjanin
dhe qirinjtë, psallmat dhe varrimin, dhe pastaj -
Verën, me shpirtin e thellë dhe misterioz të saj.
Verën, e cila fenë dhe vdekjen dhe sensualitetin i
përziente që të trija në një ndjenjë të pandarë,
ndjenjë mistike dhe perverse që tërheq disa natyra.
Mbante mend stilin e Verës në të puthurit: Vera,
pasi e puthte në buzët, i përkëdhelte ballin me të dy
duart, pastaj e përqafonte dhe e puthte për së dyti,
po këtë radhë në zverk, një puthje e gjatë, me sy të
mbyllur, që mbaronte me një të tërhequr të hundës,
sikur desh të merrte erë shpirtin e tij në shpirtin e
saj. Po të kish ngjarë vdekja e plakut, kur i biri
ndodhej në Petersburg, pa fjalë, Vera do të ish
ndodhur në varrim, dhe Gjëlpëra ish i sigurt se
Vera do t'i kish dhënë atë të puthur që në varret,
ndoshta, që në kishë brenda. Gjëlpëra ish i kënaqur
që, në këtë rast të paktën, vendin e Verës e zinte
Ingrida. Këto mendime rrëkëlleheshin në mendje kur
rrinte me Ingridën anës lumit Fyris, duke bërë sehir
një anije me avull që shkonte nga Upsala për në
Stokholm. Me një ndjenjë mirënjohjeje — për
ftohtësinë plot me takt të Ingridës, Gjëlpëra i mori
dorën dhe ia puthi me një të puthur vëllai, Ingrida i
përkëdheli flokët, pa ia kthyer të puthurit.

Popujt, të lodhur nga vrasja, dëshironin paqe.
Financa ndërkombëtare pa se kish arritur koha për
të korrur sheshet të vaditura me gjakun e djemërisë.
Doli urdhri dhe armët pushuan. Po lufta kish për të
vazhduar shumë vjet nënë një formë tjetër. Në
shkatërrimin e përgjithshëm që pasoi pushimin e
armëve. Jo vetëm u përmbysën frone dhe u zhdukën
shtete të vjetra, por tërmeti rrëzoi dhe pasurira
personale. Shumë njerëz, që rronin në mes të luksit
më të madh, u zgjuan të nesërmen udhëve: se me të
rëniet e valutave në marketet e financës, miliunët -
u bënë copëra kartë pa vlerë. Paraja e Suedisë ish
një nga të rrallat që mbajti fuqinë blerëse të vjetër.
Gjëlpëra ish plot mirënjohje të mallëngjyer për
parashikimin e urtë të plakut që kish vënë me kohë
në një bankë të Stokholmit atë të 300.000 kurona
të Suedisë dhe ashtu i kish siguruar të birit, jo
vetëm rrojtjen, po dhe luksin në mes të një periudhe
të turbullt dhe të rrezikshme.


Gjëlpëra tani e ndjente veten një savant të
vërtetë. Në spital profesorët i çmojnë diagnozat e
tija; me një shiguri te palajthitur, zbulonte shkaqet
dhe zhvillimet e sëmundjes, dhe bënte të duhuren -
sipas shkallës që ndodhet sot dituria - për të pakësuar
dhimbjet dhe për të zhdukur simptomat. Truri i tij
që mjaft i arrirë për të mos besuar më në dogmat
naive të doktorëve katundi. Kish marrë vesh mirë
që mjekësia është një dituri në djep, që shkaqet e
thella të sëmundjeve janë edhe të panjohura, që asnjë
ilaç nuk shëron me të vërtetë asnjë sëmundje, që
vetëm një pakicë ilaçesh i japin trupit një çlodhje të
herëpashershme, po jo shpëtimin, dhe që, kur ca
sëmundje shërohen, shërohen prej vetiu nga fuqia
e trupit të përdorur mirë. Cili është pra, roli i vërtetë
i mjekut? Një rol stërvitës, mendonte Gjëlpëra, një
rol këshilltar ekspert, për të mësuar popullin jo qysh
të shërohet, por qysh të mos sëmuret: një rol i rëndë,
që popullit nuk i pëlqen të vrasë mendjen për të
kuptuar dhe heroi i tij është kurdoherë sharlatani
që shet hapat për të shëruar gjithë sëmundjet e
njohura e të panjohura.

Në qershor 1920, - pas nëntë vjet pune dhe
kërkimesh, nëntë vjet aventurash të pasionuara në
udhët e ngushta dhe të ashpra po të çuditshme të
diturisë, Gjëlpëra mori më në fund kësulën e doktorit
të mjekësisë në universitetin e Upsalës. I ditur, i
pasur, po i vetëm përpara një bote të trazuar e të
përgjakur, Gjëlpëra kish për të zgjedhur problemin
e sheshit të veprimit të tij. Mund të rronte kudo:
dhe meqë kërkimet e laboratorit i pëlqenin më tepër
sesa puna e spitaleve mund të vazhdonte së ndenjuri
në Suedi. Me këto mendime u largua nga Upsala
dhe u vendos në Stokholm, ku mori lehtë leje të
punojë në laboratoret e një instituti me famë -
Karolinska Mediko-Kirurgiska Institut. Stokholmi
është nga Upsala Dy orë me udhë të hekurt, Ose në
dy orë me anije të avullt nëpër lumin Fyris dhe një
pjesë të liqenit Mälaren. Dr. Gjëlpëra vente
nganjëherë në Upsala për të bashkuar Ingridën:
po më shpesh e ftonte Ingridën në Stokholm, që ta
shpinte në teatër, veçan kur jepnin ndonjë vepër të
Strindbergut, një nga të fuqishmit shkrimtar dramatik të
kohëve tona, i cili në shumë lodra të gjata ka vetëm
iri fytyra dhe është i zoti, me aq pak fytyra
shikonjesve, jo vetëm të shpëtojë nga monotonia,
po edhe ta mbajë disa orë publikun me vërejtje të
palodhura e të gjalle: artist me të vërtetë i thellë, që
arrin efekte të mëdha, me mjete të pakta. Ingrida e
bënte udhëtimin në Stokholm me një gëzim çdo herë
të përsëritur e të shtuar, dhe kthehej në Upsala me
një mallëngjim për mikun e saj besnik, doktorin e
huaj, i cili, tani burrë 29 vjeç, syzi, me ballë të
gjerë, i gjatë e i hollë, kish një dukje fizike të
pëlqyer: dhe veçan fytyra e tij prej mendonjësi kish
një gjallëri që nganjëherë turbullonte - edhe
shpirtin e qetë të Ingridës.

Në këto e sipër, shtypi i Suedisë nisi të botojë
lajme për disa ndryshime që po bëheshin në
Shqipëri: Kongresi i Lushnjës dhe ca më vonë
kryengritja e Vlorës, u dukën si shenjë jete dhe fuqi
morale nga ana e popullit shqiptar. Dr. Gjëlpëra i
vazhdonte me interes zhvillimet. Kish pasur
kurdoherë një ndjenjë kurioziteti për Shqipërinë.
Patriot, në kuptimin e ngushtë të fjalës, nuk ish.
Mendonte si Sokrati, i cili thosh se nuk ish as
athenian as grek, po "qytetar i botës", mendonte si
i urti i kohërave moderne, Gëte, i cili refuzoi të marrë
pjesë në lëvizjen patriotike të Gjermanisë kundër
Napoleonit, se edhe Gëte e quante veten një
"qytetar të botës" si Sokrati. Bota ish atdheu i madh
i çdo njeriu të kuptuar. Po nga ana tjetër, si mund të
TY perparim, si mund të zhvillohet njerëzia, po të
mos ndahet puna? Si mund të lulëzojë sheshi i
heut të përbashkët që është bota, në qoftë se
ata nuk grupohen në një mënyrë a në një tjetër,
të lëruar çdo grup një copë të dheut? Dhe, ku ka
irn më afër natyrës sesa grupimi i njerëzve që
flasin një gjuhë dhe kanë rrojtur brez pas brezi
, në një qoshe të botës? Sokrati dhe Gëte
ishin qytetarë të botës, jo njëri grek dhe tjetri
gjerman: megjithatë, Sokrati nuk shkoi në Suze të
Persisë ose Memfis të Egjiptit, për të dhënë
mësimet e tija, po mbeti në Athinë: Gëte nuk u
vendos në Paris a në Romë për të zhvilluar
mendimet e tija, po qëndroi në Veimar. Ashtu edhe
këta të dy kozmopolitë të lartë kanë pasur njëfarë
patriotizme, po në një kuptim të gjerë, fare të
ndryshme nga patriotizma e ngushtë dhe urrejtëse
një Demosteni ose e një Bismarku. Dr. Gjëlpëra
core të çajit, ku avulli aromatik që ngrihet nga
filxhani merr fantazinë e njeriut dhe e shpie në
kujtime të largme, endërronte shpesh për
Shqipërinë. I vinte ndër mend një ambicie e t'et për
të bërë një spital në Shqipëri, ambicie naive prej të
padituri zemërbardhë që s'thellonte. Ç'është një
spital në një vend si Shqiperia, ku të gjithë janë të
sëmurë? Është një shtëpi ku ata më të sëmurë, ata
që janë në të vdekur e sipër, venë me shpresën
patetike, po të marrë, se do të shërohen duke pirë
ca ilaçe! Para dhe mundime të hedhura më kot për
të shpëtuar njerëzit që nuk është e mundur të
shpëtojnë, - kurse me ato para dhe me ato mundime
mund të organizohej anëmbanë vendit një luftë
sistematike për të stërvitur popullin në parimet
themeltare të shëndetit dhe të rrojtjes dhe për të
gatitur një brez të ri prej njerëzish të shëndoshë, të
paqmë, të shkafet, me trupa të hijshme dhe të forta,
ku sëmundja të thyejë dhëmbët e saj, posa të
kafshojë dhe trupin murides ta lërë të pacenuar. Ja,
një vepër me të vërtetë e madhe, një vepër aq fisnike,
sa vlen të bëhet qëllimi dhe ambicia e një
mendonjësi. Kështu fliste me vete dr. Gjëlpëra, kur
kërkimet e elitës në Karolinska Institut merrnin fund
dhe u linin vendin ëndrrave. Vepra e pionierit,
domethënë e njeriut që çan një udhë të re në çfarëdo
shesh përparimi qoftë, i dukej me tërë madhështinë
e bukurinë poetike të saj. Ah, se ç'ëndërr sikur të
përmblidhte një herë tërë forcat e shpirtit e tij, të
shkëputej nga rrethi i qytetëruar ku rronte dhe të
vinte si apostull i qytetërisë në mes të barbarëve!
Pse jo? Librat, pianon, veglat për kërkimet
shkencore mund t'i shpinte kudo. Punën e
laboratorit mund ta vazhdonte edhe në Shqipëri,
paralelisht me veprën e re të tij si pionier. Të paktën
mund të bënte një udhëtim, të rrinte ca javë në
Tiranë, të studionte njerëzit, rastet, rrethin; dhe po
t'i mbushej mendja mund të kthehej në Suedi për të
mbledhur plaçkat. Kjo ide pak nga pak mori një
formë aq të gjallë në zemër të filozofit tonë të ri, sa
më në fund si një zë i brendshëm e shtyti ta nisë
udhëtimin. Shkoi në Upsala, t'u lërë shëndet miqve
dhe të perqafoje lngriden, edhe pa humbur kohë -
neper qytetet e plagosura të Gjermanisë e të Austrisë
- arriti në Itali.

Italia! një emër që tingëllon si muzikë në
veshin e njeriut të qytetëruar, djepi i qytetërisë
moderne, burimi i arteve, i muzikës, dhe i
elegancave në botën e sotme, - emri i një vendi ku
çdo yip ka një histori, çdo gur një kujtim. Per një
njeri që ka rrojtur tere jetën e tij ftohtësirat e Veriut,
Italia ka dhe një tërheqje të dytë: është vend i diellit,
i luleve, dhe i pemëve - një parajsë delikate dhe e
njome që e beri dr. Gjelpërën si të dehur me bukurine
e jetës. Vendosi të qendroje nja dy javë në Itali.

Vizitoi Fiorencen, lulishte nga emri dhe plot
me lulet e kujtimeve elegante të Rilindjes: mbeti i
habitur perpara bukurisë së qetë dhe të matur të
Sienes; dhe kur arriti në Rome, iu duk sikur u hapën
perpara tij dyert e një bote të cuditshme,
përmbledhje e vjetersise klasike, e kohes së mesme,
dhe e ejeres së sotme, shesh në gjurmët e gjalla të tri
kulturave.

Dr. Gjëlpëra qendroi në Rome tetë ditë, që iu
dukën si tetë çaste. Çdo gjë atje e terhiqte,
monumentet, muzete, kopshtet dhe dukja e grave
të popullit në Transtevere, stermbesa të vërteta të
romaneve të vjeter, si nga vijat e fytyres ashtu edhe
nga dinjiteti e nga kryelartesia. Një gjë që e cuditi
në Itali, është se i gjeti gratë aq të bardha. Në mes
të bukurive të ftohta të Veriut, në mes të cipave prej
debore, kish enderruar shumë herë per të bijat e
luges - çupat e Espanjes e të Algerise - me lekuren
të thekur në diell dhe me trupin të ngrohte. Po në
Itali nuk ikish zene syri nonje tip të atille: ndoshta,
duhej të udhetonte me teper nga ana e luges per të
shikuar ato statuja të gjalla prej balte të pjekur që ia
deshte zemra.

Po treni që e shpinte nga Roma në Bari, ia
ktheu mendimet te qellimi i madh i udhëtimit të tij.
Dhe kur anija e vogel me avull, mblodhi hekurin
dhe beri per nga zallet e Shqiperise, ndien në zemër
një shtrëngim si të një njeriu që mbyll një pjesë të
librit të jetes së tij dhe hap një pjesë të re, ku s'di se
ç'ka per të shkruar dora e fshehte e Fatit.

---
title: Dukes dhe Princit të ndritur, Francisk Ericit
author: Frang Bardhi
respectLineBreaks: false
parent: skenderbeu
grandparent: null
order: 2
---

<epigraph>

<center>

**DUKES DHE PRINCIT Të NDRITUR, FRANCISK ERICIT**
si dhe senatit të madhërishëm Venecian (a),

<br>

**FRANG BARDHI**
Epishkop fatlumtur i Sapës dhe i Sardës.

</center>

</epigraph>


Princ i ndritur dhe etër të madhërishëm!

Tek ju Gjergi Kastrioti, i quajtur zakonisht Skënderbe,
princ dhe zot i Shqipërisë, ka pasë gjetur, sa ishte gjallë,
ndihmë [^1] në çastet më të vështira të principatës së tij.
Edhe tani, megjithëse po prehet në varr, -- sepse jetën
ia kemi borxh natyrës, -- e megjithëse gëzon një loj
jete më fisnike, lavdinë dhe pavdekesinë, ai persëri
vihet nën patronazhin tuaj dhe i bën thirrje autoritetit
tuaj. Me të vërtetë, nga dëshira e tij e fundit [^2],
-- që të le mënjanë provat e tjera të panumurta dhe
të ndritura për këtë çështje, -- mund të nxirret
qartë se sa shumë e çmonte perherë senatin tuaj dhe
çfarë stime kish për emrin tuaj ai princ i pathyëshem. Sipas
kësaj dëshire, ai principatën e vet me gjithë të varurit
e tij, femijët, faltoret, vatrat e ç'kish e nuk kish tjetër,
i la nën pajtorinë tuaj. Me të drejtë, pra, shpreson ai
se edhe tani do t'i kete mbrojtës të shquar po ata, të zilët i
ka pasë provuar gjithmonë si njerëzit më humanitarë dhe
autoritetin e të cilëvet e ka pasë çmuar për së tepërmi
ngahera. Prandaj edhe kjo vepërzë, me gjithëse e varfër
dhe e vogël, nuk do të mund t'i ofrohej ndonjë mbrojtësi tjetër
më të drejtë e më të ditur se sa Ju; sepse Ju me besnikëri
te përhershme e përkrahni lirinë e natyrshme të
njerëzve dhe diturine e tyre me drejtësinë dhe liberalitetin
më të madh.

Nuk po flas tani për vehten time, me gjithëse të parët
e mi kanë qënë të squar edhe në lufte edhe në paqe, duke
kryer pranë Jush detyra nga më të nderuarat dhe duke
u treguar gjithmonë shumë të zellshëm në punët shtetërore.
Une do të mund të zinja këtu në gojë, përveç atyre,
qe në kohë të kaluara i kanë sjellë shërbime të squara Republikës
Suaj, shumë burra të përmëndur për trimërinë
e tyre luftarake nga familja e Bardhëvet, [^3] të cilët luftojnë
nën flamujt e Juaj, si Prengu, Pavli e shumë të tjerë,
prijës të njohur në ushtërine Tuaj. Por këto që, si të
thuash, për asnjeri s'janë të fshehta dhe që qëndrojne larg
qellimit tim, do t'i kaloj me kënaqësi në heshtje. Gjithashtu
nuk kam ndërmënd të numëroj këtu një për një të
pesë kryevalltarët [^4] e familjes sime, të shënuar për
mitrën e tyre episkopale dhe shumë të lidhur me senatin
Tuaj, veçanërisht Nikollë Bardhin, epishkop i Sapës dhe i
Sardanjës, dhe Gjergj Bardhin. Ky i fundit, pasi administroi
për një kohë të gjatë dhe në mënyrë të lavdërueshme
epishkopatën e Sapës dhe të Sardanjës, s'ka shumë kohë
që hypi në fronin arkiepiskopal të Kishës Antibareze [^5].
Pranoni, pra, o etër të madhërishëm, këtë vepër time,
që ua detyroj për gjithë këto nderime, si shënjë të një
shpirti të devotshëm ndaj Republikës Suaj, dhe mos e
përbuzni këte dhuratëze të vogël, sepse ajo do të bëhet e
madhe me emrin dhe përkrahjen tuaj.


[^1]: **Ndihma e Venecianëvet Skënderbeut**. - Duket qartë se
Bardhi flet këtu sipas Barletit, i cili, në giithe veprën e tij, s'ka
dashur kurrë të nxjerrë nga goja "ndonje fjalë të keqe për mbretereshën e deteve",
siç thoté F. Noli. E vërteta historike është se
Skënderbeu s'ka pasur nga Venetia një ndihmë të tillë; përkundrazi,
gjatë gjithë jetës së Skënderbeut, Venetia ka gënë një armike
e hapur ose e fshehur dhe rrallé nje mike e ftohtë, (nga fundi i jetës së Skënderbeut).

[^2]: **Dëshira e fundit e Skënderbeut**. - Bardhi edhe këtu
flet me gojën e Barletit. E vërteta është krejt ndryshe. Nga historia
dihet pa asnjë farë dyshimi se Skënderbeu nuk i la Venetise as mbretërinë
as femijët, asgjë. (Shiko hollësira për këtë:
"Historia e Skënderbeut". F. Noli, botim 1921, faqe 12-13 etj.).

[^3]: **Familja e Bardhëvet**. — Në relacionin e lartpërmëndur
(shën. Nr. 3) Kongregacionit të Shenjtë te propogandës,
thote: _"Dihet me siguri se nga ky katund (Nën Shati) kanë dalë
katër epishkopë, d.m.th. Gjergi Suma, Tozol Bardhi, Nikollë Bardhi
dhe i permënduri Gjergi Bardhi, tani kryepishkop i Tivarit.
Tre të fundit kanë hequr mundime të mbëdha per te drejtuar e
për të mbajtur besimtarët e krishtere, ge janë nën mizorinë muhamedanë,
tash e 90 vjet e gjer te epishkopi i tanishëm Frang
Bardhi, i gjakut dhe pasardhës i tyre. Familja dhe fara e Bardhëvet
është bujare në Shqipëri"_. - Gjergji ka qënë ungji i Frangut
dhe paraardhes i tij, si epishkop i Zadrimës; pas vdekjes së Frangut (1643),
ai kthehet persëri në këtë vënd. - Ketu informohemi
se familja e Bardhëvet krenohet edhe për burra të tjerë të famshëm,
ndër te cilët permënden prijsit ushtarakë Preng dhe Pavël Bardhi.

[^4]: **Kryevalltare**. - Kemi përkthyer kështu termin latin
`praesul` (= Prezul). sepse mendojmë se Frangu flet me figurë. Prezuj
quheshin në historine e Romës, priftërinjte Salë, që ja filonin
të parët valles dhe e drejtonin atë nëpër rrugët e Romës gjatë
festavet për nder të perëndisë së luftes Mars. Frangu, pra, i
quan me figure të qëlluar e plotësisht të përpiktë paraardhësit
e tij kryevalltarë (= udhëheqes të kishës, prelatë para tij).

[^5]: **Kisha Antibareze**. — Është kisha e Tivarit, i cili quhej
nga Grekërit dhe latinët Antibaris ose Antivaris.
---
title: Dy Fjalë, si Hyrje
author: Prof. S. Prifti
respectLineBreaks: false
parent: skenderbeu
grandparent: null
order: 1
---

Filip Kristoforidhi, i biri i Kostandin Kristoforidhit,
i ka dhuruar ne fotokopje, këtu e 5-6 vjet perpara, Bibliotekës
sonë Kombëtare veprën që po përkthejme të Bardhit. Ne faqen e parë
te saj dhuronjësi ka shënuar këto rrjeshta:


> Për kujtim babajt tim, që me mesoi kangën e Skënderbeut,
kur isha i vogël, po i fal Bibliotekës Kombëtare në Tiranë këtë
libër të rrallë, (të) cilin (a) e nxora me fotografi nga
"Bibl Nationale de Paris". Shtypshkresa e vërtetë ka 38 fletë
ose 76 faqe, po për me i dhane kesaj kopje nji fytyre të sakët e
të kthjellët, une e mora faqe për faqe.

> Filip K. Kristoforidhi, i larguem prej atdheut që në kohë, kur Shqipnia
ishte ndër thonjt të Turqisë.

> Sandillon, Loiret (Francë) 25/6/1951.


Me qëllim i riprodhoj keto rrjeshta te dhuronjësit, së
pari, sepse gjesti bujar i tij meriton të dihet nga ne të gjithe,
dhe së dyti, sepse në to permbahen disa nga karakteristikat
më të rëndesishme të vetë veprës së Bardhit.
Me të vërtetë, kjo vepër e Bardhit, e rrallë dhe e vyer
për gjithë letersinë tonë, e shkruar në gjuhën latine, është
një "këngë" për Skënderbenë, por një kënge e thurur jo
në vargje, po ne prozë, me stilin dhe pendën e një apologjeti
të flaktë, që e do thellësisht atdheun dhe kombin dhe
që mbron me gjithë fuqite e shpirtit dhe të mëndjes së
tij të drejtat kombëtare. Pas "Fjalorit", "Apologjia" për
Skënderbeun është vepra e dytë e rëndësishme e Bardhit,
me karakter të theksuar patriotik. Bardhi mbron këtu një
çështje kombëtare me rëndësi kapitale: Nacionalitetin e
Skënderbeut, "Shqiptarësinë" e heroit tonë kombëtar,
kundër Jan Tomkut, që e pretendon për të tinë.

Jan Tomku, sllav nga kombësia, është një bashkëkohës i
Bardhit, që pretendon se zbret nga familja princore
dhe mbretërore e Margnavëvet apo Margnaviçëvet, njeri, siç
thotë vetë Bardhi, i squar si askush tjetër në dituri. Ky,
në një libërth prej 55 faqesh, ka marrë persipër të provojë,
dhe kujton se e ka provuar, që Skënderbeu nuk është
bir i Gjon Kastriotit, por i një të quajturi Juanis Margnaviç,
bir i mbretit të Sërbëvet Vukashin (1366-1371), i cili,
nga ana e tij, është bir i princit Marko Margnava dhe babë
i mbretthit legjendar Marko Kraljeviç etj. etj.

Ndërmarrja e tij "e kobëshme", që të flasim me gjuhën e Bardhit,
ka, pra, për qëllim, as më shumë e as më
pak, t'i rrembeje kombit tonë yllin më të ndritur të historisë
së tij, mishëronjësin, simbolin më ideal të vetiavet
mendore, shpirtërore dhe fizike të tij, -- vetia keto që, në
një nga momentet më të vështira të jetës së popullit tonë
shpërthyen me gjithë fuqinë dhe dinamizmin e tyre të madhërishëm
dhe habitën tërë botën, - dhe t'ja mveshë tjarës [^1] së vet, gjoja,
prej Margnaviçi.


Por Tomku e gjeti ustanë. Bardhi, i cili ishte në nisje
e sipër nga Roma për të marrë ne dore skeptrin episkopal
në atdheun e tij Zadrimë, ngrihet kundër ketij "gënjeshtari
e perrallaxhiu" me tërë fuqine e pendës së tij dhe e
bën copë e thërrime. Siç duket nga vetë fjalët e tia, Bardhi
e pat shoshitur mirë libërthin e Tomkut, të botuar tre
vjet me pare, dhe prandaj ai është plotësisht i pregatitur
për t'i dhënë kundershtarit pergjigjen e merituar. Pregatitja
me kohë, që pat bërë Bardhi për kët pergjigje, shpjegon
edhe faktin se si mundi ai, brënda 15 ditëve para se
të nisej për në Zadrimë, të hartojë këtë vepërzë, në të cilën
lë përveç të tjerave, citohet edhe një numër i madh burimesh.


Karakteristika e parë, që bie ne sy në këtë vepër,
është ndjenja e krenarisë kombëtare që ka Bardhi në shpirtin
e tij, e ushqyer sidomos nga figura e heroit tonë kombëtar,
e Skënderbeut. Kjo e mbush atë me një indinjacion
te thelle kundër tentativës së kobëshme të Tomkut, të
shfaqur në format me të ndryshme të ironisë dhe të apostrofimit,
te ironisë se hollë, thumbuese, perbuzëse disa herë,
por gjithemone të pamëshireshme, dhe të apostrofimit të
justifikuar e qortonjës. Bardhi rrembehet aqë fort në disa
çaste nga kjo ndjenjë e krenarisë kombëtare, nga dashuria
dhe adhurimi për heroin e tij, sa që i vjen mirë ta quajë, me
gojën e mbretit Ferdinand, si

> "të dërguar nga Zoti e thuaj
> të zbritar nga qielli, që bën kagë vepra të ndritura e gati
> të pavdekëshme për ceshtjen e Krishterimit"

e të nxjerre fjalët me të rënda kunder sakrilegut Tomko. Por kush valë,
do të mund të bënte ndryshe në një rast analog? Dhe
pikerisht kjo është karakteristika themelore e veprës së
Bardhit, karakteri thellesisht patriotik i saj, që zbulon në
sytë e mëndjes dhe të zemrës sonë dashurine e fuqishme të
tij për atdheun e vet.

Por fuqia e mëndjes dhe e pendës së Bardhit bëhet
edhe më e madhe nga që ai është plotësisht i bindur per
drejtësinë e çeshtjes që mbron. Ai thotë hapur se "keto ne
i kemi lëne mënianë gjer tani, me qellim që këtë çeshtje ta
shqyrtojmë me kujdesin dhe vemëndjen më të madhe, pa
u shpërndare në shume dreitime, duke patur, sigurisht,
më tepër parasysh të vërtetën se sa atdheun". (shiko shënimin nr.149).
Kjo tregon se Bardhi nuk do t'i shërbeië atdheut ne baza të rreme,
t'i jape atij atë që s'i perket, por as që lejon t'i rrembejne ate që i takon. Ne këtë mënyrë ai
e mbron edhe më me forcë atdheun e tij, sepse e drejta është e pamposhtur,
ajo gjithmone triumfon. Dhe figura e këtij shqiptari epishkop,
që me shkopin epishkopal në dorë
mbron të drejtat e kombit të vet me fuqine e së vërtetës,
merr një shkëlqim e peshë morale të pakrahasuëshme, dashuria
e tij për atdheun fisnikërohet aqë sa është e lartër
dhe madhështore ideja dhe ndjenja e së vërtetes. Prandaj
Bardhi, për të cilin dashuria për atdheun, e ushqyer nga
ndjenja e së vërtetës, perbën esencën, thelbin e shpirtit, e
karakterit të tij, thotë:

> Unë nuk do të kisha mundur kurrsesi
> ta shyp deshirën për të shkrojtur, veçse po të donja
> t'i tradhtoj me turp vehten time dhe atdheun tim.

Një nga idetë e tjera karakteristike, që peshon fort për
të njohur personalitetin e Bardhit, është edhe besimi i
madh që ai ka në popull. Ai e thotë fare qartë se:

> Është aq e pabesueshme, sa edhe qesharake të pohosh se, sikurse gabojnë
> fare lehtë pak njerëz në çeshtje shumë të vjetra të
> lashtësisë, po ashtu gabon një popull i tërë i një krahinë, që
> të mos them i një mbretërie shume të gjërë".

Dhe duke vazhduar të theksoje edhe një herë, në formë konkluzioni
e me ironinë e tij karakteristike, mungesën e bazavet në
argumentimin e kundërshtarit të tij, shton:

> Nga të gjitha këto që kemi thënë, del patjetër ky konkluzion: nëse s'gabon
> Tomku, kur thotë që Skënderbeu ka qëne sllav, atëherë gabojnë
> kaqe shkrimtare, princër dhe mbretër, kur pohojnë se Skënderbeu
> ka qëne Epirotas apo Shgiptar. Por nëse gabojnë tërë këta
> shkrimtare shumë të rëndësishëm
> e të dëgjuar, tërë këta princër të shkëlqyer dhe të shquar
> e gjithe këta mbretër të ndritur e të fuqishëm, që kemi
> përmendur, dhe mbi të gjitha, nëse gabon mendimi i përgjithshem
> i kombit tonë, apo Tomku që punon për qëllimin e vet, këtë
> s'ka njeri që të mos e shohë.

Dhe Bardhi nuk lë pa permëndur e theksuar ne këtë drejtim
edhe "dashurine e ushtarëvet dhe të fshatarëvet" për
Skënderbeun, "që e donin sa s'ka ku të vejë më", as
edhe adhurimin e popullit për kryetrimin e vet, që i ka
ngjitur emrin dhe e therret kudo **Kuçedra e Arbënit**
dhe të cilit vajzat shqiptare i këndojnë trimërite, si të
vjetrit nëpër gostitë heronjvet të tyre mitike, eti.
Të gjitha këto tregojnë besimin e math ne popull dhe janë një
ane tjetër plot kuptim e dashurisë së Bardhit për popullin
dhe atdheun e tij. Sepse populli, më mirë se kushdo tjetër,
ruan në shpirt dhe në mëndje dhe shpreh me gojën e këngën
e tij dashurinë, admirimin dhe kujtimin adhuronjës të heroit,
që e ka lindur nga trupi dhe gjaku i vet,
që e ka pjellën me të denjë, me perfaqesuese të burrërisë
dhe të virtutevet të tjera të shquara të tij dhe që sakrilegu
Tomko guxon t'ja prekë!

Jo më pak kuptimplote në këtë drejtim është edhe
ideja e përbashkët e shkrimtarëvet tanë të parë, që u bë
objektivi dhe arma kryesore e rilindasvet ne luftën e tyre
për të mbrojtur interesat kombëtare, se gjuha është shënja,
karakteristika dallonjëse e një kombi. Dhe këtë argument
Bardhi e përdor kundër kundërshtarit te tij në
menyrë shumë të qëlluar. "Pastaj" thotë, "në rast se kombet
dallohen nga gjuha, siç e pretendon këtë edhe vete
Tomku në një letër që ja drejton lexonjësit ne krye të
një vepre të tij, atehere unë nuk e di, sigurisht, se me ç'sy
e faqe e shkëput ai Shkodrën nga Shgipëria".


Por në këtë vepër zbulohen edhe anë te tjera gjithashtu
te rëndesishme për terësimin e personalitetit të Bardhit.
Bardhi, siç u tha, e shkruan veprën brënda 15 ditëve
dhe me kondita jo të favorëshme, qe i nevojiten përqëndrimit
në një punë mendore, ne kohën d.m.th., kur ishte i zënë
me telashet e nisjes për në atdhe, si epishkop i
ardhëshëm i Zadrimës. Me gjithë këtë ai ia arrin plotësisht
qellimit për hir të pregatitjes që ka, duke ja rëzuar
poshtë pretendimet kundërshtarit me argumente të shumta
dhe të gjithanëshme. Bardhi mbështetet e citon këtu një
mori shkrimtarësh të ndryshëm, bizantinë, italianë, sllavë,
gjermanë, etj. historianë ose më mire kronikanë, gjeografë,
akoma edhe poetë, qe kanë kënduar trimëritë e Skënderbeut tonë.
Ai përdor e citon shpesh si burime të rëndesishme
Analet e Venetisë, të Raguzes dhe Analet turke,
te cilat ai i konsideron, dhe, siç dihet, janë materiale me
vlerë të madhe për shgyrtimin dhe kthjellimin e çështjevet
te historisë sonë kombëtare të kohës së mesme. Përveç
këtyre, Bardhi nuk lë pa e goditur kundërshtarin me argumenta
gjuhësore, duke shpjeguar drejt emra sllavë etj.
Te gjitha këto tregojnë një anë tjeter të personalitetit të
Bardhit, për të cilën ne nuk mund të mos e mburim, tregojnë
erudicionin e tij, dijenitë e tij të thella e të gjera që
zotëron, por edhe aftesine qe ka për t'i përdorur me lehtësi
e mjeshtëri të rrallë kundër armikut të pendës dhe të
kombit të tij. Gjuha e veprës, latinishtja, është e pastër
dhe e rrjedhëshme, e lidhur me rreptësine klasike, stili i
mprehtë dhe thumbonjës e i pamëshirshem, siç është vetë
zemra dhe mëndja e Bardhit në mprojtjen e heroit të tij
kombëtar, që aqë shumë e do dhe e adhuron.


Në ketë mënyre Bardhi ka realizuar më së miri në
veprën e tij atë që thotë ne fillim te saj, se "dy
gjëra, d.m.th. e vërteta dhe metoda, rekomandohen veçanërisht
në histori si dy parimet themelore te saj, (megjithëse ne
shkruajme këtu me tepër apologji se sa histori ... etj)".
Sa për të vërtetën, Bardhi s'ka lëne vënd pa e kërkuar,
siç e pamë dhe pa e respektuar me rreptësinë më të
madhe. Kjo i jep të drejtën vepres qe të quhet gjer diku
historike. Bardhi prek ketu disa nga çështjet kryesore, që
s'mund të mungojne në një histori të vërtete të Skënderbeut,
siç është, p.sh., çështja e origjines dhe e vetë emrit
te familjes së Kastriotëve, (Bardhi shpreh ketu mendimin
se Kastriotët rrjedhin nga Kastrati, katund në rrethin e
Shkodrës), kthimi i Skënderbeut në Shqipëri, aleanca e tij
me Huniadin, fushata ne Itali etj., dhe mbi të gjitha burimet
historike, gjeografike etj. pa të cilat s'mund të bëhet
një veper historike e vërtetë. Keto dhe fakte të tjera si
këto, pa dashur, na e shpien mëndjen te F.Noli, qe i pari
pas Bardhit, 285 vjet me vonë, u muarr me historinë e
Skënderbeut, pa i shpëtuar edhe ky, në disa raste, tendencës
emotive ne paraqitjen e figures së kryetrimit tonë,
jashte "gjakftohtësise së rreptë historike, shkencore". Por
siç thotë vetë F.Noli, "fajin e ka vete Skënderbeu, i
cili ua rremben mëndjen edhe historianëvet me gjakftohtë".
Në këtë mënyrë Bardhi mund të konsiderohet gjer
diku një paraardhes i F. Nolit. Por vepra e Bardhit s'ka për
qëllim të shkruajë historinë e Skënderbeut, po të mbrojë
shqiptarësinë e tij; prandaj ajo është një "Apologji" e
mbështetur në të dhëna historike. Nga kjo anë metoda e
Bardhit del plotësisht e goditur. Ai e ndjek këmba këmbës
kundërshtarin e tij pretencios, gjersa më ne fund e shpie
dhe e fut në "birucat e Boshnjakëvet", ku e mbyll si ndonjë
mi te lagur! Dhe ky eshte fundi, kulmi i ironizimit të
pamëshirshëm dhe i suksesit triumfonjës mbi kundërshtarin
sakrileg. Bardhi eshte i pari apologjet, i pa shoq, i
Skënderbeut.

Në këtë mënyrë, pra, dashuria për atdheun, për te vërtetën,
për popullin, për historine dhe heroin e tij, për gjuhën
dhe për traditat e tij të bukura, janë nga idete më
kryesore, që spikasin me forcë në këtë vepër dhe që, mjaftojnë
për te formuar, ne esencën e saj themelore, figurën e
personalitetit të Bardhit. Krahas këtyre, mendjemprehtësia,
erudicioni, horizonti i gjërë i diturivet, aftësia për
t'i përdorur me mjeshtëri, me një gjuhë të rrjedhëshme
dhe rreptësisht të lidhur e me një stil thumbonjës e tërheqës,
që të bën te ndjesh, të adhurosh, të enthusiazmohesh
për Skënderbeun, për popullin dhe atdheun, por edhe të
qeshësh e te talesh me nje kundershtar pa këllqe,
por pretencios e mëndjefryrë, me një fjalë, të jetosh
e të kuptosh në thellësi e gjërësi mëndjen dhe shpirtin e
Bardhit tonë, janë gjithashtu karakteristika të kesaj vepre
dhe të vetë autorit.


### X

Për ta kuptuar më me lehtësi veprën, duhet patur parasysh
se ajo ndahet në dy pjesë: në pjesën e parë shqyrtohet
çështja e lashtësise së familjes princore të Margnaviçëvet.
"Kjo punë", thotë Bardhi "shumë pak ka te bëje me Epirotët apo Shqiptarët e mi",
prandaj s'e quan të nevojshme për problemin që shqyrton. Në pjesën
e dytë shqyrton kryesisht origjinën e familjes së Kastriotëvet
dhe të vetë Skënderbeut.


Me të vërtetë, për të provuar shgiptarësine e Skënderbeut,
nuk është e domosdoshme që të merresh me lashtësine e
familjes së Margnaviçëvet. Bardhi e bën këtë duke plotësuar
sidomos kërkesën dhe dëshirën e miqvet të
tij. Por duke bërë këtë, ai e nxjerr nga ana tjetër qesharak
Tomkun dhe pretendimet e tij. Keshtu të dy pjesët e veprës
nuk duhen shikuar si të shkëputura, sepse ato janë të
lidhura në një unitet të plotë me qëllimin që arrijnë,
d.m.th. me faktin se e dërrmojnë kundërshtarin mëdjefryrë,
duke lënë keshtu të pacënuar shqiptarësine e Skënderbeut.


Në përkthimin e veprës jemi drejtuar nga mendimi që
të respektohet auktori sa të jetë e mundur më tepër.
Prandaj jemi perpjekur që të ruajmë sa më tepër të paprekura konstruktin,
stilin dhe figurat, qe përdor auktori, duke ndryshuar gjer
diku pikësimin. Kjo menyrë veprimi ka
te metat e saj, por edhe të mirat e saj, po të nisesh nga
nevoja që në përkthim duhet të duket, të dalë e të njihet
vetë auktori dhe jo përkthenjësi. Ndoshta, në një botim
te dytë, mund te böhet një përkthim më i lire dhe më tërheqës
për lexonjësit


Gjithashtu, për të ruajtur karakterin historik te veprës
dhe për ta bërë lexonjësin që ta ndjejë më fort se ka
përpara Bardhin e shekullit te XVII, (a) janë ruajtur të
paprekura, me disa përjashtime, termat e kohës lidhur me
emrat e qytetevet, të kombësise etj., megjithëse kjo ja
zvogëlon veprës fuqinë tërheqëse dhe e ngadalëson lëximin.

Më në fund, vepra shoqërohet me shënime, të ndara
në dy pjesë. Në pjesën e parë hyjnë sidomos shënimet,
që kanë të bëjnë me ngjarje historike, me persona etj., që
përmenden në vepër. Keto janë, në disa raste, të zgjeruara,
duke menduar se mund t'u sherbejnë në radhë të parë studentëvet,
që studjojnë me hollësi letërsinë shqipe, por
edhe kuptimit më të plotë të veprës nga çdo lexonjës. Në
pjesën e dytë hyjnë shënimet, që lehtësojnë, në ndonjë
rast, aty për aty kuptimin e pjesës që lëxohet; prandaj
këto shënohen nën tekstin, ne fund te çdo faqje. Me
shënjën e pikëpyetjes (?) shënohen rastet, kur s'ka qënë
e mundur të jepen sqarime.

Vepra nuk është e vështire për t'u kuptuar, për lexonjësin
me kulturë të mjaftë historike. Por ajo bëhet e
veshtirë vetëm për faktin se në të preken çështje e ngjarje
historike, sidomos të shekujvet XII-XV. për gjithë popujt,
që loznin atëherë rolin e tyre në skenën e historisë
së Europes, periudhë historike kjo tepër e koklavitur.
Prandaj leximi kërkon pak durim.

Duke lexuar këtë vepër të Bardhit, me gjithë të metat
që mund te ketë, natyrisht, përkthimi, rinia dhe populli
ynë do ta njohë edhe më mirë këte patriot të flaktë.
që me aq guxim e dashuri mbron interesat e kombit të
tij nga lakmitë e huaja.

Tiranë, Tetor 1956 <br>
Prof. S. Prifti











[^1]: Tjara - fjalë persiane = këtu mitër episkopale.

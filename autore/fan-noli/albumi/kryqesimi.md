---
title: Kryqësimi
subtitle:
author: Fan Noli
respectLineBreaks: true
parent: Albumi
grandparent:
order: 10
keywords:
published: true
---

Po troket çekani
Po kërcet mejdani
Dor' e këmb' i çpon,
Krishtin kryqëson.

Me tërbim goditin
Me gjëmim e ngjitin
Turma ulërin
Nëna blegërin.

Çdo peronë plagë
Përvëlon si flagë
Çurka gjak buron
Fryhet dhe pikon.

Kryqet ngulen, shtisen,
Tallen, qesëndisen,
Sipërkryqe tre,
Tri Mari përdhe.

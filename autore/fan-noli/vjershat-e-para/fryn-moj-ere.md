---
title: Fryn, moj erë
subtitle:
author: Fan Noli
respectLineBreaks: true
parent: Vjershat e Para
grandparent:
order: 1
keywords:
published: false
---

-- Nga po na vjen, moj erë e rreptë'
Pse vërshëllen me aq mallëngjim'
-- Vinj drejt nga malet e Shqipërisë,
Për të përhapur zi e vajtim.
Fryn, moj erë, moj erë e shkretë fryn,
Drejt më zemër, në zemër time hyn.

-- Nga ata male, moj erë trime,
ç'lajme të rea po na ke sjell'
Pse je e myrerër dhe e helmuar'
Qiell me zi përse na e mbjell'
Fryn, moj erë, etj.

Pse e ke synë të turbulluar
e rent kaluar mbi t'zeza re?
Pse të pikojnë lotë të zeza,
Lotë të zeza posi rrëke'
Fryn, moj erë, etj.

-- Syri m'u err nga ato që pashë.
Ah' nukë mbahem, nuk' duronj dot.
Pashë një gjëmë, gjëm të tmeruar
Rent ta harronj, po rentkam më kot.
Fryn, moj erë, etj.

Atje tek losnja në fush' të Korçës,
dyke u hedhur nga lis më lis,
një qivur pashë me nj' çup' të virgjër,
ma vrau shpirtin ay filis.
Fryn, moj erë, etj.

Tokat pushonin, prift nukë dukej,
E pakënduar na u varros;
Mihnë dëborën, i bënë varrë,
Shpirt nuk më mbeti, forca m'u sos.
Fryn, moj erë, etj.

Atje mi varrë qante një grua,
Një grua qyqe me mallëngjim,
Burrën të qante më par' a çupën,
Për kë të bënte më par' vajtim?
Fryn, moj erë, etj.

Renda e ika e flytyrova,
Po dhëmbjen time ku do ta fsheh?
Çava oqeane, dete dhe male,
Po vajtonj edhe sikundër sheh.
Fryn, moj erë, etj.


E kur të kthehesh nga Shqipëria,
Atje në kopshtin, atje t' qëndrosh,
Dhe lot' e mia si vesë qjelli
Dalë nga dalë do t'i pikosh.
Qaj, moj erë, moj er' e shkretë qaj,
Derthmi lotë atje mi varr' e saj!


<div class="divider text-center" data-content="✱"></div>

<footnote>
Botuar për herë të parë në gazetën “Kombi”, 25 janar 1907. Siç e pohon vetë
autori për hartimin e vjershës, ai mori shkas nga vrasja e Spiro Kosturit në
Selanik më 11 janar 1906.
</footnote>

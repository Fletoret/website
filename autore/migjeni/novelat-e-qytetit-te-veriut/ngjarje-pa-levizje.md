---
title: Ngjarje pa lëvizje
author: Migjeni
respectLineBreaks: false
parent: Novelat e qytetit të veriut
grandparent: null
order: 7
---


Hyjo, hyjo! të marroftë zoti! Hyjo! të hangërt dregi! - Por
më kot... Kali s'ec. Asnjë hap s'mund ta bajë para. Barra ishte
tepër e randë.

Fishkllonte kamzhiku nëpër ajër, binte dhe u njitte për trup të
kalit; fishkllonte, binte dhe u njitte pa pra. Kali, ku prej të
rrahunit e ku prej peshës, ishte bam dhe pergiysmë ma i vogël.
Trupi i djersitun iu ba si një lamsh dejesh, të cilët kercejshin
nën lekurën e trupit të tij. Kryet, ne vuejtje i shtrime perpara,
ngjante se tashti po shkëputet nga trupi dhe po rrokulliset në pluhun
nën kambe, të cilat rraheshin përtokë, perkuleshin, dridheshin...
Kot! Se barra ishte tepër e randë.

— Hyjo! hyjo të pasha hajrin, - filloi njeriu me të butë ta ngasi
kalin dhe e muer për zengji. Kalit i dridheshin vrimat e hundës,
i mbylleshin ngadale syt dhe përsri hapeshin pa fuqi, për ta pa
mjerimin e vet dhe njeriun.

N'ata dy sy, q aq u ngjajne syve të njeriut, ishte i shkruem
fundi i jetës së tij. Nga ata dy sy pikojshin (në mënyre si ke njeriu!)
dy pika të një langu ndërpamës... Si t'ishin lote. Ata dy sy, të një
lande pa ngiyrë, pa levizje, pa jetë, flitshin për një barre që
then kurrizin, flitshin për mjerimin e krijesave të kesaj bote,
flitshin për një kufomë. Kali, bota e mjerueme - e fundit: kufomë.
Nie kufomë e gallë qeë si fantom i rri kundruell përgjegisis së
ndërgjegjshme. Kali, bota e mjerueme - e fundit: kufomë... e cila
gjithnjë flen në tru të njeriut të ndërgjegishm dhe ai zu të qelbet.
Te githe eksperimentet e bamë deri sot vetem që shpejtuen kalbsinën e kufomës.

Më dhimbsej kali që pësonte gith'at barbarizëm prej njeriut.
Më dhimbsej, se edhe ai ndjente si unë, vetëm që nuk dinte ta
thoshte dhimbjen e vet. E këtë ndoshta pritte njeriu qe t'i ndalojë
mizorinat e tij. Shokut tem, që u gjet prane meje, i thashë me
dëshprim: - Ai njeri, që aq e mundon at kafshë, a meriton t'i hudhen
në shpinë të gjithë ata gurë që janë barra e kalit të mjerë?
— Jo! - ish përgjegja e shokut tem - se edhe ky njeri ka kamxhikun
e vet që fishkllon dhe e rreh ndër ndjenja, asht kamzhiku i
pamshirë i jetës; ti harron se ky njeri mundet me pasë te shtëpia
katër - pesë palë duer të vogla që nuk dijnë asgja tjetër, veç bukë
me lypë. Mbas këtyne fjalve mjaft, por jo krejt t'arsyeshme të
shokut, unë shikojshe njeriun, kalin, karrocën, të gjithë të
kryqzuem në një gjendje mundimi e dhimbjeje te jashtëzakonshme
dhe nuk dijshe kush ka te drejtë: kali apo njeriu, unë apo shoku i em?
Ndoshta dhe kali, dhe njeriu, dhe unë, dhe shoku i em, ndoshta asnjeri.

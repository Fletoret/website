---
title: Rima e tretun
author: Migjeni
respectLineBreaks: true
parent: Kangët e mjerimit
grandparent: Vargjet e lira
order: 10
---

Jeta i kaloi si nje gote shampanje.

Nett i çoi nër shtretën mbi gji të grave,
të cilat e deshtën fort e ma fort për pare
sesa për kafshimin e tij të dhambve.
Dhe syparja ra…
Protagonisti vdiq…

Por nuk vdes shampanja!

U lindën milionet
me miliarde dëshira
Kuj t'i lëshohet radha
kur nuk ka batalla?

Por do të ketë Karrnera[^1]
dhe do të ketë poetën,
gjithashtu dhe priftën.

Prifti ka për të thanë:
ku do te shkojë
ai që e çoi
jetën si një gotë shampanjë
e ku ai me të thyeme dhambë?


[^1]: Primo Karnera - kampion botëror boksi në vitet 30'.
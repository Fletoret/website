---
title: Libri i gjashtët - Të Dhanunat
author: Lekë Dukagjini
respectLineBreaks: false
parent: Kanuni i Lekë Dukagjinit
grandparent: null
order: 6
---

<center>
NYE I TETDHETEDYTË
<b>Uhaja.</b>
</center>

§.499. Kanûja e malevet nuk njef uhà me shtojca fitimesh (Fajde).

§.500. Kanûja njef uhà të fjeshtë: sà të dhaçë ké me më dhânë.

§.501. Per me shndoshë pûnen e uhas e per me largue çdo dyshim pabesije per uhà të dhânun, mùnd
të mirret pengu.

§.502. Pengu perbahet prej njij sendi, qi të két çmim a sà uhaja e dhânun, a edhè mâ teper.

§.503. Pengu, qi mirret per uhà të dhânun, mùnd të xêhet si "Peng hupës".

§.504. Pengu i hupun xêhet atëherë, kùr aj, qi mêrr uhà, i lidhet uhasit a me prû uhàn në ditë të
caktueme, a me lânë pengun, qi të hupë.

§.505. Uhaja e prûme në ditë të caktueme e shperblen pengun.

§.506. Po s'u prû uhaja në ditë të caktueme e nuk erdh mârrsi me u pà me uhasin, ky kà tager me
shitë pengun e me xjerrë uhàn e vet.

§.507. Dita e caktueme vijon mié në prendim të diellit e uhasi do t'a presë detyrsin mjé në prendim
të diellit, po s'erdh, pengu i shitet.

§.508. Shka t'i dalë teper uhas së dhânsit prej pengut të shitun, do t'i a dorzojë të zot't të pengut.

_Oroe._

_Mbas parimeve të permenduna e mbas kallximît të burrave të lashët, Shqyptarët e hershëm të
Malevet Vona nuk kàn pasë diejtë as me dhânë as me mârrë uhat me shtojca fitimesh, ky ves i
mbrapshtë fôrt voné do të két hi._


<center>
NYE I TETDHETETRETË
<b>Vadja.</b>
</center>

§.509. Vadja e uhave âsht nji kohë e caktueme, në të cillen detyrsi do t'i a çoië të zot't uhàn e
mârrun.

§.510. Uhaj a mùnd t'epet me besë e burrni, me dorzâni a edhè vetem tuj e shndrrue me peng. Mbi
pêgje shif. Liber IV, Nye 82, "Uhaja", £56.

<center>
KRYE I GJASHTMBDHETËT.
<b>E FOLMJA, E FALMJA</b>
</center>

<center>
NYE I TETËDHETEKATERT.
<b>E Folmja</b>
</center>

"E folmja âsht në fund të kuletës".

§.511. E folmja âsht prêmtimi i njij sendi, qi i bân kush kuej per nji mùnd, qi do të hjekë.

§.512. E folmja premtohet: per nji pleqni, per nji udhtim a shtegtim, per pajtim të gjakut, per
shkuesi a per mjek.

§.513. E folmja perbahet prej njij çmimi, qi mùnd të mbrrijë mjé në 500 grosh.

§.514. E folmja premtohet edhè pà eper mendë caktimin e çmimit me të holla, b.fj. Ke nji parë
opanga të holla, per në m'a marosh két a at pûnë. Opangat e holla kàn çmim 10,20 mjé 25 grosh.
Opangat e trasha prej 50, 100 mj é në 500 grosh. Oka e kafes prej 50 mjé në 500 grosh. Oka e kafes
kokerr xêhet e caktueme per 9 grosh.

§.515. Po s'e ndreqi pûnen plaku, udhtari, shkuesi etj., të folmet nuk epen, as kanûja s'i a gjegjë
vajin per pûnë të pakryeme.

§.516. Si t'a ndreqë pûnen, shka t'i két folë kush kuej, do t'i apë, sepsé "E folmja âsht në fund të
kuletës".


<center>
NYE I TETËDHETEPESËT.
<b>E Falmja</b>
</center>

“Fala, s'të fala. Kanuja s'e kapë”.

§.517. Po i thae kuej, sè don me i a falë két a at send, e mbrapa e hàngre fjalen t'ande, me "fala, s't'a
fala", kanùja nuk të nget me peng e me plak.

§.518. Je i lir me mbajtë burrnin tande, jé i lir me u shburrnue.

§.519. Kanûja thotë: Ftyren e vrugnueme në daç laje, në daç zezoje edhè mâ

---
title: Kufit' e Shqipërisë
author: Sami Frashëri
respectLineBreaks: false
parent: Ç'është Shqipëria
grandparent: Shqipëria
order: 1
---

Pamë më siprë se sa i gjerë ka qënë një herë që
moti vëndi, që rrininë Shqipëtarëtë edhe sa ishinë të
përhapurë prindëretë tanë e qysh ishinë të ndarë në
Ilyrjanë, Epirotë, Maqedonas, Thrakas, Prygas, etj. Pam'
edhe qysh në kohët të Romanëvet Maqedonasitë,
Thrakasitë e Prygasitë, duke përzjerë me kombe të tjerë,
zunë të humbisninë gjuhën' e kombërin' e tyre e qysh më
pastaj, në kohët të Byzantinjet, erdhë mizëri Shqehsh në
sinisit të Balkanit e zunë Thraqn' e Maqedoninë edhe
Ilyrin' e Sipërme.

Që m'atëher' e tëhu Shqipëria është vogëluarë
shumë; nga gjith' ata vënde, që kishinë prindërit tanë,
Pelasgëttë, vetëm Ilyri' e Poshitërme a e Jugësë, Epiri
edhe Maqedoni' e Sipërme a e Veriut e e Perëndimit kanë
mbeturë Shqipëri. Por sot emënatë Ilyri, Epir, Maqedoni
etj. janë të lën' e të haruarë, janë emëna të dheshkronjës
së vjetërë; sot për sot vëndi, që rrinë Shqipëtarëtë, thuhetë
Shqipëri në gjuhët tënë edhe Albania në gjuhërat të huaja.

Shqipëria është një copë e Sinisisë së Ballkanit në
juglindje të Evropës. Ka zënë mesin e anës së perëndimit
të asaj sinisie, duke u zgjatur mb'anë dëtit Adriatik e detit
Jon që nga shkalla 42° gjer në Mëngën e Artës më poshtë
shkallës 39°. Kufijtë e veriut të Shqipërisë, me të ndarë
nga ana e detit, ngjiten drejt veriut duke u mbështetur në
kufijtë e Malit të Zi e Novi-Bazarit, gjer në kufi të Serbisë
më sipër shkallës 43°. Kufijtë e jugut kthehen prapë drejt
veriut me lumin e Artës e me kufijtë e Greqisë gjer në
Zhigo. Sa për kufijtë e lindjes, një vijë e hequr që nga
kufijtë e Serbisë afër Vranjës gjer në kufijtë e Greqisë te
mali Zhigo, vijë e cila do të hiqet nëpër krehërat e maleve,
tek ndahen ujëra't e nëpër lumenjtë, duke vështruar sa
mundet kombësinë e njerëzve, domethënë duke marrë
brenda vendet e ndenjtura prej kombeve të tjera, një vijë
e këtillë do të ndajë Shqipërinë nga të tjerat vende të
sinisisë. Kështu Shqipëria ndahet gjatazi në mes të 39° e
të 43° të shkallës së veriut edhe gjerazi në mes të 17° e të
19° 25' të shkallës së lindjes. Është pra afro 450 kilometra
e gjatë e 200 kilometra e gjerë; edhe përcipja e saj është
afro 80 000 kilometra të katërcipta.

Shqipëria mga veriu ka kufi e fqinjë Malin e Zi,
Novi-Bazarin a Bosnjën, q'e urdhëron Austria, edhe
Serbinë; nga lindja ka Maqedoninë, nga juglindja Greqinë,
nga jugperëndimi e nga perëndimi ka detin, i cili e ndan
nga Italia e nga Evropa e qytetuar.

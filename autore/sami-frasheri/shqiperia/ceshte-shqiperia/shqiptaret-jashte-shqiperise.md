---
title: Shqipëtarët jashtë Shqipërisë.
author: Sami Frashëri
respectLineBreaks: false
parent: Ç'është Shqipëria
grandparent: Shqipëria
order: 4
---

Përveç afro dy milionë Shqipëtarësh, që janë në
Shqipëri, kemi edhe më teprë' se gjymës milioni
Shqipëtarë jashtë Shqipërisë, n'Itali, në Greqi, në ca anë
të Tyrqisë, në Mal të Zi etj. Nga këta, Shqipëtarët' e
Greqis' e t'Italisë janë të shumë. Ata që janë në Greqi, kan'
ikurë nga Shqipëria përpara Tyrqet, në kohët te
Byzantinjet; iknë nga Hynërit e nga të tjerë kombe t'egërë,
q'u sulë nga anët' e veriut e mbuluanë edhe Shqipërinë
bashkë me vëndet' e tjerë. Mijëra Shqipëtarësh atëhere
lanë mëmëdhen' e tyre nga tëmer' i këtyre e vanë nëpër
nisitë të Greqisë, në More, n'Attikë e në të tjerë vënde të
Grekërisë. Shumë nga këta vënde i gjetnë të xbrazurë e
pa njerës, po edhe tek kish njerës, me të qënë që këta vanë
e ndenjtnë tok, muntnë të ruanin gjuhën' e tyre, shqipenë,
të cilënë flasënë edhe gjer më sot. Idhra, Speca, Porua,
Kulluri (Sallamina), Egjina e të tjera nisi janë edhe sot të
ndënjura fjeshtë prej Shqipëtarësh edhe ndër to s'flitetë
përveç shqipesë. Më të shumët' e vëndëset t'Attikësë janë
Shqipëtarë: Athina, pa bërë kryeqytet i Greqisë, ish një
qytetth fjeshtë shqipëtar e s'dëgjohesh në të tjatrë gjuhë
përveç shqipesë. Thonë që sot për sot një e tret' e vëndëset
të Greqisë (veç Thesalisë) janë Shqipëtarë; po në mos janë
një e tretë, për një të katrëtë s'ka dyshim. N'ato kohëra
edhe shumë Shqipëtarë u përhapnë nëpër të itjera anë; e
kështu nisija Marmara afrë Konstantinopojësë edhe disa
pshatëra ng' an' e Adrinupojës' e të Filipopojës, që
thuhenë Amaut-Qoj, janë itë ndënjturë fjeshtë prej
Shqipëtarësh.

Shqipëtarët' e Italisë ndodhenë në Kalabrë e në
Siqeli, tek kanë bërë fshatra e katunde dhe kantone
(nahijërëra) të tëra më vetëhe e rojnë veçan Italianëvet,
duke ruajturë gjuhën' e besënë (se janë orthodhoksë) e
tyre. Këta janë afro 300.000 njerës, fjeshtë Shqipëtarë, që
flasinë shqip. Këta kanë ikurë nga Shqipëria pas vdekjes
së Skënderbeut, kur ra Shqipëria në duart të Tyrqet.
Atëherë iknë shumë Shqipëtarë, po më të tepërtitë u
përhapnë nëpër Evropë e humpnë duke haruarë gjuhënë
e duke përzjerë me vëndëset. Me gjithë këtë, ca fëmijë të
mbëdha, sado që humpnë, e ruajtinë emërinë shqipëtar si
fëmij' e Albanëvet n'Itali, e cila ka nxjerrë shumë njerës të
mbëdhenj, që kanë shërbëtuarë Italinë me diturit të tyre
e me mirëbërësirëra të mbëdha. Nga kjo fëmijë ka dal'
edhe një papë: Kleman' i Dymbëdhettë.

Nga ky remet Shqipëtarësh, q'ikn' atëhere
n'Evropë, vetëm ata që vanë në mbretërit të Napolit, së
cilësë Skënderbeu i kish ndihurë, vetëm ata muntnë të
rrinë tok e të ruajnë gjuhën' e kombërin' e tyre gjer më sot.
Gjuha, që flasinë, është shqip, fjesht toskërisht, pak' e
prishurë e e përzjerë me italishte, po e cila ruan e mban
edhe sot shumë fjalë shqipe të vjetëra, që na i kemi lënë e
haruarë. Në mest të Shqipëtarëvet t'Italisë janë shumë
njerës të ditur' e të vyerë, që kanë dëshirë të madhe për
kombërin' e për gjuhën' e tyre. Kanë mbledhurë shumë
vjersha e këngë të vjetëra e kanë përhapurë disa livra
shqip. Këta kanë shërbëtuarë shumë edhe Italinë e kanë
treguarë shumë trimëri me Garibaldinë.

Kështu Shqipëtarëtë, që janë mi dhet, në Shqipëri
e jashtë Shqipërisë, bëhenë më tepërë se dy milion' e
gjymësë.

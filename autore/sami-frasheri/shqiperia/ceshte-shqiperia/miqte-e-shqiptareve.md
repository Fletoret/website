---
title: Miqt' e Shqipëtarëvet
author: Sami Frashëri
respectLineBreaks: false
parent: Ç'është Shqipëria
grandparent: Shqipëria
order: 8
---

Sadoqë Shqipëtarëtë janë rrethuarë me armikë
edhe Tyrqit e Greqtë, që kanë nevojë të madhe të jenë miq
e të bashkuarë me Shqipëtarëtë, këta të dy kombe të
çmëndurë punojnë më shumë nga të gjithë për të humburë
kombinë Shqipëtar, me gjithë këtë s'munt edhe s'duhetë
të themi që gjithë bota jan' armikët' e Shqipëtarëvet. Jo,
kemi edhe miq, jan' edhe shumë që na duanë edhe munt
të na mdihinë, po të duamë vetë. Gjithë kombet' e
Evropës, Francezëtë, Italjanëtë, Alemanëtë, Ingjilizëtë e
të tjerë, gjithë e duanë e e nderojnë kombinë tënë; gjithë
çuditenë me trimërit të Shqipëtarëvet, me besët të tyre e
me të tjera kaqë të mira, që i njohinë kombit tonë. Gjithë
shkronjësit' e Evropësë kanë shkruarë kurdo mirë për na;
na dinë trima e burra të besësë, na njohinë si më të
vjetërinë komp t'Evropësë e më të fisçiminë. Gjuhënë tënë
zunë ta mësojnë duke dhën' asaj një rëndësi të madhe në
letrërit të përgjithçime. Franca që së vjetëri do të tregonjë
një dashuri të çquarë për Shqipëtarëtë edhe më teprë për
katolikët' e për Mirëditasitë. Italia ka treqint mijë
Shqipëtarë në vëndit të saj, të cilëtë janë përpjekurë më
shumë se Itali janë të vetë për bashkimt t'Italisë, edhe për
të bërë zëmrënë këtyre, do të mirën' e Shqipërisë, të cilën'
e ka edhe fqinjë e s'do ta shohë që ta coptojnë Greqt' e
Shqehtë. Austria nukë munt të dojë që Shqeht' e Sërbis' e
të Bulgarisë të futenë gjer në mest të Shqipërisë e të
hapen' e të ritenë aqë teprë; një komp trim si Shqipëtarëtë
do ta ketë mik e ndihmës në sinisit të Ballkanit kuntrë
Shqehet, që janë të shumë, si kuntrë që mban edhe
Rumanëtë. Edhe Rusia, q'është vetë Shqah edhe
mburonjëse e gjithë Shqehet, edhe ajo nuk' e kurcen fjalën'
e mirë e ndihmënë për Shqipëtarëtë, sikuntrë s'e ka
kurcyerë kurrë edhe për Grekëret, me gjithë që këta s'e
duanë edhe janë armikët' e Shqahërisë.

Kështu gjithë mbretërit' e mbëdha na duan' e na
nderojnë edhe miqt' i kemi të shumë, po nonjë nga këta
nukë na ësht' aqë mik, sa ta marrë punënë tënë në dorë e
të përvishetë për këtë punë vetiu. Veç kësaj, duk me na
parë të ndarë më tri besë e më të shumëtë myslimanë,
nukë iau pret mëndja që të mujmë na të bëjmë një komp
të njëjtë e të bashkuarë, i cili të jet' i zoti të qeverisetë më
vetëhe. Po, kur të na shohënë në punë e ta kuptojnë që
qënkemi të zottë për këtë punë, atëherë, s'ka dyshim, që
do të na ndihinë të gjithë në të drejtët tënë.

Nga kombet fqinjë vetëm një kemi mik, i cili
kupëton të mirën' e ti e e di që pa na s'munt të mbahetë.
Ky komp është komb' i Vllehet, që rojnë në Shqipëri e afrë
Shqipërisë. Nga këta ca janë Vlleh Shqipëtarë, që flasinë
vllahisht edhe shqip, dhe ca Vlleh-Greq, që flasinë
vllahisht edhe greqisht. Grekëritë kanë bërë edhe po bëjnë
gjithë për këta Vlleh ato që kanë bërë e që po bëjnë për na
Shqipëtarëtë, do-me-thënë përpiqenë t'i bëjnë Greq me
shkollat e me kishët të tyre. Vllehtë gjer tani ishinë
gënjyer' edhe ata si Shqipëtarëtë orthodhoksë e doninë të
quhenë Greq e të harojnë gjuhën' e tyre duke mësuarë
greqisht; po më në funt e muarrë vesh edhe këta se sa e
vjejturë është gjuha e kombëria për çdo njerr edhe zunë të
mësojnë gjuhën' e tyre e të hapinë shkolla më vetëhe.

Në këtë punë Vllehtë s'munt të kenë tjatrë ndihmës
e mik të vëndit përveç Shqipëtarëve. Duke prishurë me
Greqt, të cilëtë s'nginjenë t'i pjekin e t'i hanë ata Vlleh, që
duanë gjuhën' e tyre, si edhe Shqipëtarëtë, kishinë nevojë
të bashkohenë me Shqipëtarëtë, me ata që janë
Shqipëtarë të vërtetë e duan gjuhën' e kombërin' e tyre.
Edhe Rumania, q'është mëm' e këtyre Vllehe e der' e t'et
të tyre, ta themi për shëmbëllë, e di mirë që Vlleht' e
Shqipëris' e e të Maqedhonisë s'mundinë të rojnë e të
ruajnë gjuhën' e kombërin' e tyre kuntrë djallëzivet të
Grekëret përveç duke psheturë në miqësit të
Shqipëtarëvet e duke bashkuarë me ta. P'andaj Rumania
është treguarë më teprë se gjithë mike për Shqipërinë, e
ka dashurë dhe do të ndarët' e Shqipëtarëvet nga
Grekëretë; edhe në Rumani është bërë e para shoqëri e
atje është hapurë e para shtypëtore e janë shkelurë të
paratë livra shqip. Këtë të mirë Shqipëria nukë do t'ia
haronjë Rumanisë edhe do t'ia çpërblenjë duke dashurë e
duke mbajtur mirë Vlleht' e Shqipërisë.

Po njeriu po të jet' i likë e i dobëtë, gjith' i hipinë
siprë, jo vetëm anëmiqtë, po edhe miqtë; për të mbajturë
nder' e ti, duhetë të tregohet' i zoti kuntrë anëmiqet edhe
kuntrë miqet. Kështu edhe na, sado që Vllehtë na duanë
edhe kanë nevojë për miqësit tënë, me gjithë këtë, duanë
të jenë më të lartë e më të ndjerë se na, duk me qënë aqë
më të pakë edhe t'ardhur' e të huaj në Shqipëri. Janë ca
Vlleh që duan të tregojnë në Evropë që Vllehtë janë
mëndja e Shqipëitarëtë trupi, që Shqipëtarëtë duhetë të
lëftojn' e të vritenë e Vllehtë të qeverisinë e të gjykojnë.
Këta nukë ndruhenë të thonë që Shqipëtarëtë s'kanë
nevojë për shkronja e për shkolla, se kanë shkronjat' edhe
shkollat e Vllehet. Këtë dorëhapuri na i bëjn' edhe
Grekëret' e Tyrqitë, të gjithë na duanë aqë sa të n'apënë
gjuhën' e shkronjait' e tyre, edhe të gjithë na presinë në
shkollat të tyre me krahë hapurë!

P'andaj edhe Vllehet nukë duhetë t'u besojmë aqë
teprë me gjithë që duamë ta besojmë që ky mendim s'ësht'
i të gjithë Vllehet as i më të urtëvet. Sido që të jetë puna,
na duhetë të mendojmë mirë punën tënë e të përpiqemi
vetë për punët të vet, se në këtë jetë sicilido përpiqetë për
vetëhe. Armiku do të të marrë lëkurënë, edhe miku
robënë.

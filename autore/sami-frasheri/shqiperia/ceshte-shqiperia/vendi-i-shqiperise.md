---
title: Vënd' i Shqipërisë
author: Sami Frashëri
respectLineBreaks: false
parent: Ç'është Shqipëria
grandparent: Shqipëria
order: 2
---

Ky vënt, q'ësht' i rrethuarë me këto kufi, që
treguamë, është Shqipëria, mëmëdheu yn' i dashurë.
Është një nga më të bukurat' e vëndevet t'Evropësë.
Mbase s'ësht' aq' i pasurë e aqë pëllor, po është shum' i
bukurë. Është malësi, ka male të lartë me shkëmbënj të
rreptë e të çkrepëtuarë, po edhe me pllaja të mveshura,
me pylle të dëndurë, me ujëra të ftohëtë, me trape që
mbajnë dëborënë në verë, me lule të bukura, me barëra
q'ushqejnë bagëtinë e shrojnë njerëzinë, me metale që
flenë nënë dhet, që kur është kryerë bota e tëhu. Ka fusha
të gjera, nëpër të cilat rjedhinë lumënj, që mundinë t'i
ujitinë e t'i bëjnë kopshta, po sot, nga të qënëtë pa zot, i
mbytinë e i bëjnë moçale. Vetëm fush' e Myzeqesë ësht
mjaft t'ushqenjë gjithë Shqipërinë, po të hapenë lumenjtë.
Fush' e Kosovës, fush' e Manastirit, vendet e Tetovës e
t'Ysqypit janë nga më të bukurat vende të dheut. Bregoret'
e Çamërisë të mveshura me ullinj e kopshtat' e
portokallevet e të limonjet janë pa shok. Gjith' an' e detit
ësht' e mbuluarë me ullinj e me pyje të bukurë, edhe
portokalletë bëhenë gjer në mest të Shqipërisë, n'Elbasan.

Lumënjt' e përenjt' i ka të shumë. Këta më pakë të
ndërtuarë munt t'ujitinë shumë dherëra edhe shumë
syresh munt të hapenë e të punojnë ania nëpër ta që nga
gryk' e tyre gjer shumë siprë. Shqipëria ka më të mbëdhat'
e më 'të bukuratë këneta të sinisisë së Balkanit, si kënet'
e Shkodrës, e Ohrisë, e Prespësë, e Kosturit, e Janinësë
etj. Të gjitha këto këneta janë plot peshq e munt të
lëvrijnë nëpër to disa vapore.

Shqipëria ushqen edhe sot shumë bagëti e gjërëra
të gjalla të vjejtura: dhën, dhi, lopë kuaj, etj. Dhëntë
këvërxhike e ruda të Shqipërisë mbushinë Stambollë e
gjithë vëndet' e Tyrqisë me mish të mirë edhe Shqipërinë
me lesh. Myzeqeja munt të nxjerrë shumë kuaj, të cilëtë,
sado që janë pakë të vegjëlë, janë të fortë e ecinë shumë
mirë. Shqipëtarëtë kanë shumë dëshirë e dinë të mbajnë
bagëti e çdo farë gjë të gjallë. Sikur të ishte një qeveri, që
t'u tregonte lehtësi e t'u hapte udhënë e të dinin' edhe
mësimin' e bagëtivet qysh shtohenë, qysh ngjallenë qysh
rritet' xbukurohetë far' e tyre, do të muntninë të roninë
edhe vetëm me bagëti.

Me një fjalë, Shqipëria, sado q'ësht' e vogëlë, ka çdo
farë klime e çdo farë dheu edhe shumë begati e shumë të
mira. Të vështohetë mirë, munt të vejë shumë mbarë e
t'ushqenjë katrë herë më teprë njerës se sa ushqen sot.

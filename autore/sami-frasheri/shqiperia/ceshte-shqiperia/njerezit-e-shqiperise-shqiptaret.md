---
title: Njerëzit' e Shqipërisë, Shqipëtarëtë
author: Sami Frashëri
respectLineBreaks: false
parent: Ç'është Shqipëria
grandparent: Shqipëria
order: 3
---

Brënda në kufit, që treguam siprë, Shqipëria ka
afro 2,000,000 njerës a edhe më teprë. Nga këta ndo
100,000 janë Vlleh a Xinxarë në malet të Pindosë edhe
nëpër të tjerë vënde të përhapurë: edhe aqë të tjerë munt
të jenë Grekër, rrotull Janinës, e shqeh në fushën e
Manastirit e nga anët e Kosovës. Po edhe këta munt të
jenë Shqipëtarë, që kanë haruarë gjuhën' e tyre e kanë
nxënë greqishten' a shqahishtenë në shkollë e në kishë.
Edhe shumë nga këta s' kan' as dhe as shtëpi të tyre, po
janë bujqër në dhe të të tjerëve, të cilëtë i kanë sjellë së
largu për të punuarë dhen' e tyre në kohëra që
Shqipëtarëtë s'muntninë të lininë pushkënë për të marrë
kazmënë në dorë.

Gjithë të tjerëtë vëndës të Shqipërisë janë fjeshtë
Shqipëtarë, të ndarë më gegë e toskë. Shkumbija ndan
Gegërinë nga Toskëria, po edhe në jugët të këti lumi ka
pakë gegë e flitetë në ca vënde gegërisht.

Në mest të gegëvet e të toskëvet nukë ka ndonjë
ndarje me rrënjë. Të gjithë janë një komp, flasinë një
gjuhë me fort pakë të ndruarë, të cilëtë do të ngrihetë fare
për s'afri duke ndërtuarë gjuha. Edhe nga besa
Shqipëtarëtë ndahenë më myslimanë, që janë dy të treta,
e më të krishtenë, që janë një e treta. Të krishtenëtë
ndahenë afro për gjymësë më katolikë a llatinë, si i themi,
edhe më orthodhoksë. Në Gegëri të krishtentë janë
katolikë, në Tosqëri orthodhoksë. Edhe myslimanëbë janë
të ndarë më Synninj e Bektashinj.

Po këto ndarje të besës nukë sjellënë nonjë çqim a
çarje në mes të Shqiptarëvet. Grindat' e besësë, të cilatë,
jo vetëm në vëndet të Lindjes po edhe n'Evropë e në vënde
të drituara me qytetëri, shumë herë kanë nxjerrë vrasje të
mbëdha e të tëmeruara, në Shqipëri këto grinda nukë
dihenë edhe kurrë në këtë vënt s'ka ngjarë gjë në mest të
myslimanëvet e të të krishitenëvet, në mest të katolikëvet
e t'orthodhokësvet a në mest të synninjet e të
bektashinjet. Shqipëtari është shqipëtar përpara se të jetë
mysliman a i krishtenë. Ç'ka qënë kur kish besën' e ti,
besën' e Pelasgëvet, ay qe edhe si u bë i krishtenë, ay është
edhe si mori besën' e Muhamedit. Besa s'e ka ndruarë fare
edhe kurrë, se vë gjithënjë kombërinë përpara besësë.

Me fuqit të kësaj lidhjeje e të kësaj dëshire, që kanë
mbajturë gjithëmonë bres pas brezi më kombërit të tyre,
Shqipëtarëtë kanë mundurë të ruajnë kombërin' e gjuhën'
e tyre nëpër mest të kaqë rrezikeve, q'i kanë mbyturë kohë
më kohë. Me gjithë ndryshimet' e besësë, me gjithë
ndryshimet' e kohëravet, Shqipëtarëtë janë edhe sot
ç'ishin këtu e kaqë mijë vjet më parë; janë Pelasgët' e
kohëravet të përallave, Ilyrinjt' e Maqedonasit' e
kohëravet të vjetëra, Epirotët' e kohës së Skënderbeut.
Janë një komp shumë' i vjetërë, që ka mbeturë gjer më sot
si ka qënë që në kryet.

Shqipëtarët kanë gjithë ç'i duhetë një kombi: Janë
aqë trima e të fortë, sa, duk me qënë më pak se 2 miliunë
njerës burra e gra, po të shtrëngohenë, mundinë të
nxjerrinë 300,000 a edhe më teprë ushtarë, të cilëtë janë
mbaras me një miliun të një kombi tjatërë. Trimërin' e
Shqipëtarit edhe fuqin' e forcën' e tij në luftë nuk' e themi
vetëm na Shqipëtarëtë; po edhe anëmikëtë tanë s'e
pshehinë dot e e thonë përherë. Po q'është kështu, s'ka
ndryshim që Shqipëtarëtë janë të zottë të ruajnë vëndin e
tyre kuntrë çdo anëmiku e çdo reziku. Duhetë pra që
Shqipëria të mos shkeletë kurrë prej të huajsh e të mbajnë
gjithënjë dlirinë e saj. Shqipëtari trim e i fortë pse të mos
jetë zot' i Shqipërisë, pse të mos urdhëronjë në vëndit të
ti?

Shqipëtari s'është vetëm i fortë e trim, po edhe i
xgjuarë më tepërë se çdo komp. Në çdo shkollë, në çdo
mësim që të hynjë Shqipëtari, çquan nga të tjerëtë edhe
del siprë të gjithëve. Në punërat e në mjeshitërit
Shqipëtari s'është më pak i zoti se në luftët e në diturit:
punon dhenë pa lodhje, hap vija të thella, munt të bënjë
punëra të mbëdha e të vyera. Është hekurpunonjës i
çquarë; bën thika, gërshërë, armë etj; një herë ta shohë
një pushkë të dalë nga fabrikat' e Evropës e të bërë me
maqina të mbaruara ësht' i zoti atë çast ta bënjë pa të
çuarë me dorë e me vegëla të meta. Shqipëtari punon edhe
mëndafshnë, leshnë, pambuknë, linë; bën pëlhurë, shajak,
napë etj. Punon lëkurënë, bën meshin, gëzof etj. Djathi,
gjalpëtë, vaji, vera e të tjera gjërëra, që bëhenë prej
bulmetit të bagëtivet a prej pemëvet të dheut, janë nga më
të përdoruratë punëra, me të cilat merrenë Shqipëtarëtë.

Shqipëtarkat, aqë të hjeshime sa edhe të mderçime,
më teprë se burrat' e tyre edhe, po thua, aqë trirne sa edhe
ata, vështojnë vetëm për vetëm punët' e shtëpisë, pa
përzjerë burratë. Me gjithë këtë edhe avlëmëndin' e
gjergjefnë s'e çkrehinë; bëjnë pëlhura të holla e
byrynxhyke të mëndafshta fort të bukura e qëndisinë me
ar e me mëndafsh, përveç të prerët' e të qepurit' e
rrobavet, të pleksurit' e çorapavet e të tjera punëra të
përdorme të shtëpisë.

Me një fjalë: Shqipëtarëtë janë trima, të mënçimë,
punëtorë, të zottë për çdo punë. Me gjithë ndryshimt të
besëvet nukë janë të ndar' e të çarë po të bashkuarë; kanë
dashurinë në mest të tyre. Kanë, do-me-thënë, gjith' ato
që duhetë të ketë një komp për të vajturë mbarë.

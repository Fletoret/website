---
title: Pelasgëtë
author: Sami Frashëri
respectLineBreaks: false
parent: Ç'ka qenë Shqipëria
grandparent: Shqipëria
order: 1
---

Shqipëri i thonë gjithë ati vëndi, tek rrinë
Shqipëtarëtë. Shqipëtarëtë janë m'i vjetër' i kombeve
t'Evropësë. Duketë që këta erdhë më parë se gjithë prej
mezit t'Asisë n'Evropë; edhe këta prunë në këtë vënd
ditjen e të bërit shtëpi me mur si edhe diturin' e të
lëruarit, të mbjellit e të korrurit; se ata njerës, që
gjendeshin më parë tyre n'Evropë, ishin t'egërë e roninë
nëpër pyeje e nëpër shpella duke ushqyer me pemëra
t'egëra e me mish gjahu. P'andaj prindëritë tanë të vjetërë
u quajtënë Arbënë, fjalë të cilën na Toskëtë, pas zakonit
tënë që bëjmë n në r, e këthyemë në Arbënë, si e përdorim
edhe sot. Do-me-thënë ky komp kaq' i vjetërë thuhëshë që
m'atëherë Arbënë a Arban, do-me-thënë ata që punojnë
arënë, që korrin e mbjellinë. Këtë fjalë Romakëtë e kanë
këthyer më Alban duke thënë edhe vëndit të tyre Albania,
si e thonë edhe sot Evropijanëtë. Greqt' e pastajmë na
thanë Arvanit, duke këthyer prapë l-në në r; dhe nga kjo
fjal' e Greqet Tyrqitë kanë bërë fjalënë Arnaut, si na
quajn' edhe sot. Po na vetë fjalënë Arbërë e kemi
përrrethuarë vetëm në një farë të kombit tënë, të cilën' e
themi edhe Lap; edhe kombi i tërë ka marrë emërinë
Shqipëtar e vëndi ynë Shqipëri, fjalë të bëra prej shqipesë,
zogut të bekuarë të Hyjit, q'i falëshinë prindërit' e vjetërë
tanë, edhe të cilit fytyrënë e kishimë edhe në flamurt. Po
kjo fjalë dukëtë të mos jetë shum' e vjetërë a të mos ketë
qënë që në kryet e përgjithçime, se vëllezëritë tanë, që
rojnë jashtë Shqipërisë, n'Itali, në Greqi e gjetkë nuk' e
dinë, po quhenë edhe sot Arbërë.

Me të vjetërtë prindërt tanë bota i quajnë Pelasgë,
fjal' e mbeturë nga prindret tanë më të pastajmë, të cilëtë
quaninë më të parët' e tyre Plak a Pleq. Sido të jetë, ky
komp kaq' i vjetërë e kaq' i vjejturë për istorit ka qën' i
shum' e i fortë e i përhapurë nëpër gjith' Evropët të
Lindjesë. E tërë Sinisi' e Ballkanit edhe përtej Tuinësë,
Ungria, Kroatia etj. si edhe Greqia e gjithë anët' e
perëndimit t'Azisë së vogëlë, do-me-thënë t'Anatollit,
ishinë vënd' i Pelasgëvet, Shqipëtarëvet të vjetërë. Ca nga
këta pelasgë u hodhë përtej den' Adriatik, n'Itali;
Etrusqitë, Llatinët e te tjerë kombe t'Italisë janë prej
farës' së Pelasgëvet. Me pastaj erth një komp i vogëlë, q'i
thoshmë Helen a Grek, e zu vënt në Greqi nëpër nisit të
Pellgut Egje e nëpër anët të detit rrotull, duke përzënë
Pelasgëtë andej a duke përzierë me ta. Po edhe këta
Helenë, q'erdhë n'ata vënde, ishinë prej një fare me
Pelasgëtë, si edhe Shqehtë, Gjermanëtë, Gjelttë a Galëtë
e të tjerë kombe t'ardhurë ng' Asia, të cilëtë thuhenë gjithë
bashkë Arianë, fëmij' e madhe, që përpushton edhe
Persëtë, Indianëtë e të tjerë kombe t'Asisë. Po Llatinëtë
janë më t'afërë nga gjithë me na Shqipëtarëtë; p'andaj
edhe gjuha jonë i ngjan shumë Llatinishtesë e gjuhëvet,
që janë ndarë prej asaj, si italishtja, francishtja, etj.

Pelasgëtë kishmë një besë të bukur' e vjershëtore.
Besoninë gjithë shënjat' e natyrësë e trupet' e qjellit; i
falëshinë djellit, hënësë, yjevet të mbëdhenj, qjellit, revet,
erësë, detit e të tjerave. Vetëtima, gjëmimi, rrufeja e gjithë
shënjat' e natyrëst ishinë të shënjtëruara në syt të tyre.
Zjarrë e kishinë në shumë nder e më ca vënde s'e shuaninë
kurrë. As në qeverit as në besët nukë doninë një vetë, që
bën ç'do, po u kish ënda këshillën' e kuvendin' e shumëve.
Kjo besë, të cilënë Greqt' e Llatinëtë e xgjeruan' e e
xbukuruanë më teprë, ësht' edhe sot n'Evropë e në gjithë
botët të qytetuarë bes' e vjershëtarëve, të cilëtë në këtë
gjejnë bukurin' e shijënë, q'u duhetë. Kjo besë, që i thuhetë
mythologji, është bes' e të parëvet prindër tanë,
Pelasgëvet.

Pelasgëtë, pas vëndevet që rrininë, ndahëshinë më
shumë fara e fise, nga të cilëtë më të mbëdhenjt' e më 'të
njohuritë janë: Ilyrianëtë a të Lirëtë (të Dlirëtë),
Maqedonasitë, Thrakasitë (të Trashëtë), Prygasitë etj.
Nga këta Ilyrianëtë ishinë në Shqipëri edhe në vëndet të
veriut, që thuhenë sot Bosnjë, Erzegovinë, Mal-i-Zi,
Kroati, Dalmati etj. gjer në fund t'Adriatikut e gjer përtej
Savësë; Maqedonasit' e Thrakasitë rrininë në Maqedoni e
në Thrakë; Frygasitë ishinë n'Asi që nga anët e detit gjer
ne lumi Alis, që thuhetë sot Këzëll-Irmak. Thuhetë që
Ilyrianëtë ishinë shumë t'afërë me Maqedonasit e
Thrakasitë me Frygasitë; po të tërë ishinë një komp edhe
kupëtoninë gjuhën' e njëri-jatërit.

Gjer në kohët të Romanëvet gjithë këta kombe
Pelasgë ishinë të gjallë e të tërë. Maqedonasitë që për së
vjetëri kishinë një mbretëri mjaft të fortë e cila në kohët
të Filipit u rit e u shtua shumë; edhe i bir' i këti,
Aleksandri i Math, vuri në dorë më të shumën' e botës, që
dihësh atëhere, Greqinë, Thrakënë, Asin' e Vogël, Persinë,
Indinë, Egjyptënë etj., po jo Ilyrinë e Epirrë, do-me-thënë
Shqipërin' e sotme. Pas vdekjes s'Aleksandrit
Maqedonasitë bënë disa mbretëri n'Asi, n'Egjyptë e
n'Evropë; po duk me mos qënë të bashkuarë, duke ndarë
në shumë dega e duke ngrën' e duke vrarë në mesit të tyre,
s'qëndruanë dot shumë kohë; pas pakë kohe u poshtuanë
nënë Romanëtë, të cilëtë duallë me një forcë të madhe e
zunë gjithë vëndet' e Maqedonaset edhe Maqedoninë vetë.

Romanëtë u dhanë funt Prygaset e Thrakaset, të
cilëtë humpnë e u shuanë duke lëftuarë, e duke përzjerë
me disa kombe, q'u futnë në mes të tyre. Në Maqedoni diç
mbahëshinë po fort të përzjerë. Kur në të gjashtët shekull
të Krishtit Bullgarëtë, komp tatar edhe Sërbët' e Kroatëtë,
kombe shqeh, hynë në Sinisit të Ballkanit si mizëri edhe
mbuluan' edhe më të shumën' e Maqedonisë, duke nxjerë
Pelasgëtë andej e duke përzjerë me ta. Kështu humpnë
Maqedonasitë, Thrakasitë, Frygasitë e të tjera fara të
Pelasgëvet, përveç Ilyrianëvet, të cilëtë janë drejt
prindëret tanë.

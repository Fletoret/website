---
title: "Mbretërit' e vogëla të Shqipërisë."
author: Sami Frashëri
respectLineBreaks: false
parent: Ç'ka qenë Shqipëria
grandparent: Shqipëria
order: 4
---

Në kohërat të fundit të Byzantinjet, kur këta
ishinë dëbuarë e s'u kish mbeturë fuqi as për të qeverisurë
vëndetë, as për të qëndruarë kuntrë armiqet, atëhere, si
më çdo vënt, edhe në Shqipëri ishinë çpikurë disa
mbretëri edhe shumë vënde të Shqipërisie mb'anë detit i
kish zënë gjidhurthërim' i Venetikut. Nga mbretëret' e
vegjëlë, q'ishinë çpikurë atëhere në Shqipëri, ca ishinë
fjesht Shqipëtarë e ca të huaj po të shqipëtaruarë. Nga të
parëtë ish edhe fëmij' e Kastriotit, nga e cila dolli
ndjesëmadhi Skënderbeu, në Krujë, fëmij' e Topjesë
n'Artë etj; nga të dytatë ishinë fëmij' e Dukagjinit në
malësi të Shkodrësë, fëmij' e Muzakësë në Myzeqe, etj.

Kështu qe ndarë Shqipëria në shumë copa, të cilatë
s'mundimë t'i nëmërojmë të tëra mbretërirëra; më të
mëdhatë munt të quhenë kështu, të vogëlatë ishinë kryesi
e bojarëri, të cilatë nga dobëti' e mbretërisë kishinë
mbeturë më vetëhe e pa urdhërim. Në mest të këtyre
copërave edhe ndarjet' e grindat e luftat e përbrëndëshme
s'hiqëshinë kurrë.

Kur duallë Tyrqitë e u hodhë ng' Asia n'Evropë
duke marrë vëndet e Sinisë së Balkanit njërën pas jatrit,
Shqipëria qe e ndar' e e përçarë në këtë mëndyrë. Tyrqitë
zun' e po i muntninë një nga një këta zotërinj,
q'urdhëroninë Shqipërinë; e ca i përzininë fare nga vënd' i
tyre, ca i lininë, si i poshtonin' e pastaj. Një nga ata q'u
poshtuanë kështu, qe edhe Jan Kastrioti, i at' i
Skënderbeut, i cili u shtrëngua t'i apë Sulltan Muratit
penk të katrë djemt' e ti të dashurë, m'i vogël' i të cilëve
qe Gjergj Kastrioti, që thuhetë Skënderbeg.

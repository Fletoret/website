---
title: Shqipëria në kohët të Skënderbeut
author: Sami Frashëri
respectLineBreaks: false
parent: Ç'ka qenë Shqipëria
grandparent: Shqipëria
img: images/covers/kuvendi-i-lezhes.avif
thumbnail: images/covers/kuvendi-i-lezhes.avif
order: 5
---

Skënderbeu, kujt istoria s’i tregon nonjë shok a
shëmbëllë në trimërit, më diturit të luftës, në forcët si
edhe në ditjet, në mendimt të drejtë, në njerëzit,
n’ëmbëlsit të zëmrësë e në madhërit të shpirtit,
Skënderbeu q’i pat dhënë edhe do t’i apë gjithë jetënë nder
Shqipërisë, ky burr i pashoktë ish foshnjë, kur ra ndër
duart të Tyrqet, e u rit në pallat të Sulltanit; që pa mbirë
qime në faqet të ti tregonte trimërira e bënte punëra
n’ushtëri të Tyrqet, që çuditësh gjithë bota; kudo që vinte,
muntte e njeri s’i qëndronte dot kundrejt.

Kur u këthye Skënderbeu nga Syria, tek kish vajturë të
lëftonte për Tyrqit, dëgjoi nga goj’ e Sulltani't vetë q’i ati
kish vdekur; po duk me qënë që pas kuvëndit e pas besësë,
që kish lidhur i ati me Sulltanë, duhesh që një nga të bijtë
të vinte në Krojë për të ndënjturë në front të t’et,
Skënderbeu bashkë me vdekjen e t’et mësoi edhe vdekjen
e të tre vëllezëret të ti, të cilëtë s’muntninë të vdisninë nga
Perëndia, kështu të tre për një herë. Trimi shqipëtar nuk’
ish aq’ i pamënt, sa të mos marrë vesh se ç’i gjet të mjerëtë
të vëllezrë edhe që ajo do ta gjente edhe atë vetë. Edhe
vërtet q’atë datë zuri i zot’ i ti ta nxirte në lufta e në
mundje të rrepta e të rezikta që të vritësh, se, ta vriste në
shesh, kish frikë nga ushtarët tyrq, të cilëtë e donin
shumë Skënderbenë për trimërit e për zemrëmirësit të ti.

P’andaj Skënderbeu priste një kohë që të muntte
t’ikënj’ e të vejë në Shqipëri, për të shpëtuarë edhe
vetëhen’ e ti edhe mëmëdhenë, për të cilën’ i digjësh
zëmra. Kohënë, që kërkonte e gjeti pa priturë shumë; edhe
vate në Krujë, përzuri Tyrqitë andej edhe ndenjti në front
të t'et. Gjime zotërinjt’ e të parët' e Shqipërisë u mbluadhë
në Krujë, lithnë fjal' e kuvënt e dhanë besë të përpiqenë e
të vdesinë për shpëtimt të mëmëdheut, duke njohurë të
gjithë për krye e mbret të tyre Skënderbenë.

Kështu për së pari herë Shqipëria u mbluath në një
mbretëri me një mbret trim e të zonë si Skënderbenë.
Tyrqit në çast çuanë ushtërira të mbëdha për të marrë
prapë Shqipërinë; po Skënderbeu me Shqipëtarëtë u
qëndronte kundrejt burrërisht e me pakë shokë hidhësh si
petriti mi mijëra Tyrqsh e copëtonte ushtëri të tëra të
Sulltan Muradit e Mehmedit, duke shtënë frikën’ e
tëmerrë në zëmrat të Tyrqet.

Dyzet e kaqë vjet qëndroi kështu Skënderbeu me
Shqipëtarëtë duke vrar’ e duke handakosurë armikëtë; e
mbajti Shqipërinë të pamundur’ e të paposhtuarë. Gjithë
pushtetat’ e Evropës, q’ishinë atëhere, kishinë shpresë ne
Skënderbeu e prisninë shpëtimin’ e Evropësë nga
Shqipëtarëtë. Po ata nuk kishinë trima e burra si
Skënderbeu, as kishinë besën’ e Shqiptarëvet. Shumë
herë Ungrëtë (Maxharëtë) e Papa e futninë Skënderbenë
në zjart, pastaj hiqëshinë e e lininë vetëm, duke vështuarë
së largu. Me gjithë këtë Skënderbeu qëndroi e duroi; edhe
Shqipëria në gjalljet të këti burri e ruajti dlirin’ e saj me
nder. Por me të vdekurit të Skënderbeut Shqipëria ra ndër
duart të Tyrqet.

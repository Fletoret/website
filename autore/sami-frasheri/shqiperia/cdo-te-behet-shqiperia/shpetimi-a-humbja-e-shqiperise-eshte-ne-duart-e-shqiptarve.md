---
title: Shpëtimi a humbja e Shqipërisë është në dorët të Shqipëtarëvet
author: Sami Frashëri
respectLineBreaks: false
parent: Ç'do të bëhetë Shqipëria?
grandparent: Shqipëria
order: 3
---

Shqipëria sot ndodhetë në majët të një rripe fort të
thellë e të tëmeruarë. Të qëndruarëtë n'atë majë s'është
punë që mund të bëhetë; po që desh të qëndronjë, do të
rrungullizetë nga rripa e të bëhetë një qint copë. Në
dashtë të shpëtonjë, duhetë të prapsetë nga ajo majë e të
zërë një vënt të sheshmë e të pafrikçimë.

Shqipëria, po që të shpëtonjë nga reziketë, q'e kanë
rethuarë e të hynjë n'udhët të mbrodhësisë e të mbarësisë
bëhetë një nga më të mirëtë e nga më të bukuritë vënde
t'Evropës. Sado që vënt jo shumë i math, s'është dhe
shumë m'e vogëlë se Greqia, se Sërbia, se Bullgaria, se
Rumania, se Danimarka, se Belxhika, se Holanda, se
Svicëra etj., nga të cilatë sicilado është një mbretëri më
vetëhe. Ndodhetë kundreq Evropës, është fqinjë me
Italinë e me Austrinë. Munt shumë çpejt të hynjë në
qytetëri e të përzjehetë me Evropënë. Ka gjithë ç'i duhetë,
si e pamë më siprë. Shqipëtarëtë janë fort të xgjuar' e të
mëntçimë; kanë nxënie të madhe për qytetëri e për çdo
farë diturije; janë trima e ushtarë të çquarë.

Mëmëdheu yn' i dashuri nukë ron dot edhe shumë
kohë kështu si është sot; a do të humbasë për jetë e nukë
do të mbesë as Shqipëtar as Shqipëri, a do të shpëtonjë e
të ndërtohetëi me një mëndyrë që të mos ketë shëmbëllë
në jetët e t'i kenë zili gjithë kombet' e dheut. Të shpëtuarët
a të humburit' e Shqipërisë është në dorët të
Shqipëtarëvet; në daçinë, do të shpëtojnë, në daçinë do të
humbasinë.

Shqipëtarëtë s'kanë nevojë të zirenë nga armëtë, të
hiqenë nëpër maletë e nëpër shpellat, e të vriten' e të
prishenë si bëjnë kombet' e tjerë për të fituarë dlirin' e
tyre. Shqipëtarëtë s'jan' aqë të shkelur' e të posh'tuarë, sa
të shtrëngohenë në itë këtillë mundime. S'kanë nevojë' të
bëjnë gjë përveç se të lidhinë fjalë ne mest të tyre, të
bashkohenë gjithë sa janë, t'apën e të marrënë besë
burrërisht, të qëndrojnë në fjalët: të patundurë edhe të
kërkojnë të drejtën' e tyre nga Tyrqia e nga Evropa. Tyrqia
do t'i dëgjonjë e do t'u apë ato që kërkojnë me hir a me
pahir edhe Evropa do t'u ndihnjë, si u ka ndihurë edhe
kombevet të tjerë; edhe do ta shtrëngonjë Tyrqinë t'u ap
edhe këtyre të drejtën e tyre.

---
title: Besa e lidhja
author: Sami Frashëri
respectLineBreaks: false
parent: Ç'do të bëhetë Shqipëria?
grandparent: Shqipëria
order: 4
---

Bes' e Shqipëtarit është edhe ka qënë gjithëmonë
e ditur' e e dëgjuarë hdër gjithë botët. Besënë, q'ep
Shqipëtari, s'e mer prapë, s'e prish e e mban, gjer sa të
ketë një reketim shpirti në kufomët të ti. Besa, q'e ka
nderuarë gjer më sot Shqipëtarë, ajo besë do ta shpëtonjë
sot nga gjithë reziket. Më parë se çdo gjë Shqipëtarëtë
duhetë të lidhinë një besë të madhe e të përgjithçime në
mest të 'tyre e të bëjnë një lidhje e një bashkim, që të
pushtonjë të tërë Shqipërinë. Çdo Shqipëtar do të futetë
në këtë lidhje e në këtë besë. Të lenë gjaqetë e armikëritë
në mest të tyre; ç'është bërë gjer më sot, ta harojnë; kush
ka për të marë gjak, ta dhuronjë. Gjaku i Shqipëtarit është
shum' i vjejturë; pse të derdhetë kot? Pse të vritemi njëri
me jatrinë, tek kemi nevojë të bashkohemi e ta derdhimë
atë gjak kuntr' armikëvet të mëmëdheut? Shqipëtarëtë,
kështu të lidhurë me një besë të fortë e të bashkuarë me
një lidhje, do të jenë si një d vetëm, trim e i fortë, i cili ka
një dëshirë, një fjalë e një qëllim të vetëm. Kush i del
kundreq atëhere Shqipërisë e Shqipëtarit e kush kuxon t'i
rrëmbenjë a t'i shkelnjë të drejtën' e ti, si ja bëjnë sot q'e
gjejnë të ndar' e të dobëtë?

O burra-ni, o Shqipëtarë! Zihuni me të' dy duartë
në besët, në lidhjet e në bashkimt, se kjo do t'ju shpëtonjë!
Jo po në mos, ini të humburë. Mos vështoni bes' e fe;
myslimanë, katolikë, orthodhoksë, gjithë Shqipëtarëtë, sa
jan' e tek janë, janë vëllezrë. Gjithë duhetë të bashkohenë
nënë fjamurit të shenjtuarë të Shqipërisë!! Ay Shqipëtar,
që le vëllezërit' e ti e ndahetë nga Shqipëtarëtë, për të
bashkuarë me armikët' e Shqipërisë, duke hequrë prej
bese, ay është tradhëtor, ësht' armiku i kombit e i
mëmëdheut. Të këtillë Shqipëtarë më mirë të mos jenë se
të jenë. Këta duhetë të vështohenë si armikë e jo si
Shqipëtarë.

Lëvdatë i qoftë Zotit! Lidhjeja po bëhetë në
Shqipëri, besa po forcohetë, bashkimi po xgjerohetë. Nga
një çip' i Shqipërisë u zu lidhjeja edhe ditë me ditë po
përhapebë nëpër të tërë Shqipërit. Në kryet kjo lidhje u
duk si e ndryshme, si e huajë nga qëllim' i Shqipëtarëvet;
po sa vete, po del në shesht që s'ësht' pëllor, do të bëhetë
një Egjypt' e dytë. Bregoret' e Muzeqesë munt të
mbulohenë me vreshta e me ullinj; edhe luadhet' e saj
munt t'ushqejnë kuaj e bagëti, sa të mbushinë jo vetëm
Shqipërinë po edhe Evropënë.

Të hapurit' e limanit të Durrësit, liman i gjer' e i
bukurë n'anët të veriut të këti qyteti, të cilënë Sulltan
Mehmeti e ka mbyllurë me padituri të ti për të mos hyrë
aniet' e Veneçamëvet; të hapurit' e grykës së këtij limani
edhe të thelluarët' e të brëndësimit do ta bëjnë këtë qytet
të përsëritetë si ka qenë një herë qëmoti e të bëhetë një
Trijest' e dytë a një tjatrë Selanik. Edhe shumë të tjerë
limane munt të hapen' e të qërohenë nëpër anët
t'Adriatikut, si Butrintoja etj. e shumë skela me tregëri të
madhe të çpikenë e të venë mbarë.

Një shoqëri vaporësh munt të ngrihet e të punonjë
vapore nëpër skelat të Shqipërisë edhe gjer në Triestë, në
skelat t'Italisë e të Greqisë. Vaporë e anie munt të punojnë
edhe nëpër këneta të Shkodrës, t'Ohrisë, të Prespësë etj.
si edhe në ca nga lumënjtë, që do të hapenë.

Gjithë këto punëra si edhe pyjet' e metaletë do të
vështohenë prej ministrës së punëravet të përgjithçime.
Çdo pyll do të ndahetë më disa gastra edhe, gjer sa të vinjë
radha të pritetë gastr' e funddtë, gastra, q'u pre të parënë
herë, do të jet' arriturë për së rish; ekështu gjithënjë do të
pritetë lëndë nga pyjet edhe kurrë pyjetë do të mos
mbarohenë, po të përsëriten' e të jenë kurdo të lulëzuarë.
Metaletë do të kërkohenë nëpër të gjith' ant' të Shqipërisë
e të nxirenë kudo të gjendenë.

Edhe mjeshtëritë e tregërija si edhe bujqësija e
bagëtija do të kenë kujdesën' e kësaj ministre, e cila do të
përkujdesetë të vejë mbarë në çdo vënt ajo mjeshtëri, në
të cilët janë mësuarë vëndësitë: leshi, liri, pambuku,
mëndafshi, hekuri, druri t'arrihet' e të punohetë sa të
mundetë më tepër, që të mos ketë Shqipërija aqë shumë
nevojë të sjellë nga këto së jashtësmi.

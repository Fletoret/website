---
title: Punët' e besëvet
author: Sami Frashëri
respectLineBreaks: false
parent: Ç'do të bëhetë Shqipëria?
grandparent: Shqipëria
order: 5
---

Ndë nga ministret, i diturisë a i gjyqit, do të ket’
edbe punërat e besëvet. Një Myfti i madh për
myslimanëtë, një Eksark për të krishterët’ orthodhoksë
dhe një kryepiskop për katolikëtë, këta do të vështojnë
gjithë punët’ e të tri besëvet në Shqipëri. Xhamitë,
kishatë, teqetë, manastirëtë, myftinjtë, imamëtë,
myezzinëtë, priftëritë e gjithë njerëzit’ e vëndet’ e besësë,
si edhe të pasurat’ e këtyre e vakëfetë do të vështohenë e
të vihenë mb’udhë prej këtyre të tre zotërinj të mbëdhenj,
të cilëtë do të ken’ edhe nga dy këshilla për të menduarë
këto pimëra. Ministri, që do të ketë edhe të qyrurit’ e
këtyre punërave, do t’u ndihnjë edhe do t’u vështonj’ edhe
hesapetë, pa përzjerë në punërat, që janë fjeshtë të besësë
e në të cilatë vetëm këshillat e besësë do të mimdinë të
përzjehenë. Nga të dy këshillatë, që thamë që do të ketë
cilido nga të parët’ e besëvet, njëra do të jetë e mbledhurë
fjeshtë prej njerëssh të besësë: myftinj, ylema, myderrizë,
dervishë, piskopë priftrë, theollogë etj. tjatra do të jet’ e
përzjerë prej të këtillë njerëssh edhe prej bote. Epara do
të përzjehetë vetëm në punërat të besësë, do të vëshitonj’
edhe livrat’ e besësë; e dyta do të vështonjë qeverin’ e
xhamivet e të kishavet, do të vështonjë hesapetë e të tjera
të këtilla gjërëra. Ca nga miset’ e këtyre këshillave do të
vihenë prej të parëvet të besëvet e të vërtetohenë prej
kreit të qeverisë duke shkruarë ati nga an’ e ministrit të
besëvet edhe ca do të xgjidhenë prej vëndëset.

Të parët’ e besëvet, do-me-thënë Myftiu i math,
Eksarku e Kryepiskopi, do të Jenë në nder të math, po
nukë do të përzjehenë përveç se në punërat të besësë, si
edhe myftinjt’ e tjerë, piskopëtë e gjithë njerëzit’ e besësë.
Ulemaja, dervishëtë e priftërija do të mos përzihenë as në
mësimt e në shkollat përveç mësimet të besësë, që do ta
bëjnë nëpër xhamit, medreset, kishat etj.

Bektashinjtë, të cilët janë mjaft të përhapurë e të
shumë në Shqipëri, do të kenë një Kryebaba në një vënt të
Shqipërisë, i cili do të bënjë babanjt’ e tjerë e bashkë me
një këshillë të mbledhurë prej babanjsh e prej dervishësh
të vështonjë e të vërë mb’ udhë punët e teqevet e të
Tarikatit.

Gjithë besët’ e tjera, do të jenë të çpenguara e të
dlira në Shqipëri; Judhenjtë, Protestanëtë etj. do të kenë
nga një krye më vehte nënë qyrërit të ministrit të besëvet.

Çdo njeri besën’ e ka për vethe të ti edhe kurrëkush
s’ka të drejtë të shtrëngonjë tjatrinë për të be suarë një gjë
a për të bërë një punë të besësë me pahir. Të parët’ e
besëvet, ylemaja e priftërija vetëm me fjalë e me të mirë
do të mundinë të sjellinë botënë n’udhët të besësë edhe
këtë nëpër xhamit, medreset, teqet, kishat etj., e jo jashtë.
Nonjë njeri nukë do të shtrëngohetë të paguanjë gjë për
punërat e për vëndet të besëvet; veç kush të dojë vetë t’apë
ç’i do zëmra.

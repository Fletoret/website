---
title: Dashunija ndaj prindërve
subtitle: null
author: Ndre Mjeda
respectLineBreaks: true
parent: Juvenilja
grandparent: null
order: 20
---

Me sy çilun afër djepit,
Me kujdes e me dashtni,
Për vaj tem tue hjekun zi,
Tue shëndue kur m'shifshi n'shend.

Babë e nanë sa keni derdhë
Mbi shteg tem e hirë e dritë;
Ah, sa mirë m'keni gatitë
Për çdo kohë e për çdo vend.

Ju ma ndez't nji flakë në zemër
Per pune t'nalta e per lumni
Per ju pra, o prind't e mi,
Mend e zemra më lakmon.

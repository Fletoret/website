---
title: Liria
subtitle: null
author: Ndre Mjeda
respectLineBreaks: true
parent: Juvenilja
grandparent: null
order: 15
---


Nëpër fush' e nëpër male
Frŷn murlani me stuhí;
O murlá, njat  frŷmen ndale,
Ndal ti, o akull, mos me ngrî.
Mos ma ngrini ket pikë gjak!
-- Struku, struku, i shkreti plak.
 
Po del dimni me kosë ndórë.
Gjeth e bár i ká kositë;
Qet balkoni pjalm e borë,
E plak-shkreta, tui merdhitë,
I thotë védit me zâ pak:
Struku, struku, i shkreti plak.


---
title: Mrizi i Zânavet
subtitle: Libri i plotë tek Fletoret
author: Nush Motmoti
date: 2024-03-07
tags: liber, fletoret
# imgWebp: images/covers/mrizi-i-zanave.avif
# img: images/covers/mrizi-i-zanave.avif
published: true
---

Shumë prej nesh mbajnë mend rreshtat nga poezia [Gjuha Shqype](/fishta/p/mrizi-i-zanavet/gjuha-shqype/)
e Gjergj Fishtës:

> Porsi kanga e zogut t'veres, <br>
> Qi vallzon n'blerim të Prillit; <br>
> Porsi i amli flladi i eres, <br>
> Qi lmon gjít e drandofillit: <br>
> Porsi vala e bregut t'detit, <br>
> Porsi gjâma e rrfés zhgjetare, <br>
> Porsi ushtima e nji termetit, <br>
> Njashtû â gjûha e jonë shqyptare. <br>

Ajo që disa prej nesh mund të kenë harruar, është që kjo poezi, bashkë
me shumë të tjera u publikuan për herë të pare në vitin 1913 në librin
[Mrizi i Zanave](/fishta/mrizi-i-zanave/). Sot, i njëjti publikim
është pjesë e Fletoreve.

Mrizi i Zanave manifeston një mori motivesh e ndjenjash: dashuria dhe adhurimi
për atdheun ([Shqypnija](/fishta/p/mrizi-i-zanavet/shqypnija/) dhe gjuhën
shqipe ([Gjuha Shqype](/fishta/p/mrizi-i-zanavet/gjuha-shqype/)), reflektimi
mbi gjendjen e Shqipërisë ([Shqypnija e lirë](/fishta/p/mrizi-i-zanavet/shqypnija-e-lire/)),
revolta ndaj padrejtesive të fuqive të medha të Europes dhe dëshpërimi
([Çohi të dekun!](/fishta/p/mrizi-i-zanavet/cohi-te-dekun/) dhe [29 Nanduer 1913](/fishta/p/mrizi-i-zanavet/29-nanduer-1913/)).

Fishta është frat, poet, mesues, politikan, rilindas dhe përkthyes, por
mbi të gjitha Fishta është mjështër i fjalës, duke lënë pas rreshta të
paharrueshëm:

> Rrnosh e kjosh, prá moj Shqypní, <br>
> Rrnosh e kjosh gjithmonë si vera, <br>
> E me dije e me Lirí <br>
> Për jetë t'jetës të rrnoftë tý ndera. <br>
> -- [Shqypnija](/fishta/p/mrizi-i-zanavet/shqypnija/)

<br>

> Shka bâjn Shqyptarët?.. Hán fiq e kastraveca: <br>
> E pijn mastikë, e qesin petlla n'uej; <br>
> E ngrehen rrugës e fryhen si gjeldeca; <br>
> E rrijn tue kqyrun udhës ushtarët e huej <br>
> Palè a kan ksulen qyp a se kapelë, <br>
> A e ká uficiali kalin at a pelë. <br>
> -- [Çohi të dekun](/fishta/p/mrizi-i-zanavet/cohi-te-dekun/)

<br>

> Lamtumirë! ti shpija e t'Parvet, <br>
> Kû mâ s'parit m'agoi drita <br>
> E kû strehë u dhaçë shtektarvet <br>
> Miqt e babës edhe kû i prita. <br>
> Lamtumirë, carâni m'voter! <br>
> Lamtumirë, ju armët e shkreta! <br>
> Lamtumirë, ti nânë e motër! <br>
> Lamtumirë, per sá t'jét jeta! … <br>
> -- [I Dbuemi](/fishta/p/mrizi-i-zanavet/i-dbuemi/)

Dixhitalizimi i Mrizit të Zanave është përshkruar më gjatë
[këtu](/blog/biblioteka-dixhitale/). Jemi munduar t'i qendrojmë besnik
publikimit të parë në gegnisht. Gjithsej, ky libër përmban
**5633** rreshta ose **26354 fjalë**. Faleminderit vullnetareve
që ndihmuan me publikimin e Mrizit të Zanave tek Fletoret:
[u/Straight-Excuse](https://reddit.com/u/Straight-Excuse) dhe
[u/uanitasuanitatum](https://reddit.com/u/uanitasuanitatum).

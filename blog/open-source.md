---
title: Fletoret - Open Source
subtitle: Hapja e plotë e përmbajtjes dhe kodit tek fletoret.com
author: Nush Motmoti
date: 2024-10-21
tags: github, open-source
published: true
---

Ne 20 Tetor të 2024, pak para 1 vjetorit të Fletoreve [^1], çdo fjalë
e çdo pjesë nga çdo autor është e publikuar së bashku me "teknologjinë"
që mundëson ndërtimin e faqes në web: [fletoret.com](https://fletoret.com).
Në zhargonin teknik të atyre që merren me teknologji informacioni,
kjo quhet "open source" dhe projekti i plotë gjendet në
[github.com/fletoret](https://github.com/fletoret).


### Dy fjalë për kushtet
Kjo është nismë vullnetare. Ne jemi të lumtur që pavarsisht medium-it,
veprat shqip që ne ndihmojmë të dixhitalizojme, standartizojmë dhe publikojmë
të lexohen nga sa më shume shqipfolës. Citimi i burimit ndihmon me rritjen e
ketij komuniteti dhe shpresimisht si pasojë edhe rritjen e numrit të
veprave që mund të publikojmë.

Çdokush mund të kopjoje gjithcka nga Fletoret, edhe per t'a ripërdorur
materialin në menyre komerciale. Por me një kusht:
**duhet të citosh burimin nga ku është marrë (fletoret.com)**. Kjo është
me pak fjalë liçensa e zgjedhur, e plotë këtu: [CC-BY-4.0](https://github.com/Fletoret/website/blob/main/license).


### Si mund të ndihmoj unë?

Qëllimi i nismës është të dixhitalizojë veprat e shkrimtarëve
që janë në domain-in publik[^2]. Çdokush mund të ndihmojë. Më poshtë
janë disa nga gjërat që mund të bësh:

* Rregullo gabime në përmbajtjen ekzistuese në [fletoret.com](https://fletoret.com).
* Dërgo vepra që mungojne nga shkrimtarët e listuar në website.
* Përhap fjalën! Ndaj [fletoret.com](https://fletoret.com) me njerëzit që njeh. Sa më shumë sy drejt kësaj nisme, aq më shumë duar që ndihmojnë.
* Për të diskutuar rreth nismës, ose për t'u angazhuar, bëhu pjesë e komunitetit në [reddit.com/r/fletoret](https://reddit.com/r/fletoret).


### Shënime
[^1]: Themeluar në 11 Nëntor 2023
[^2]: Sipas ligjit: [Nr. 35/2016: Për të drejtat e autorit dhe të drejtat e tjera të lidhura me to](/ligji-35-2016.pdf)
